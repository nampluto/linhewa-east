
# S-DU PI-TEH-KEH SHÜ-SING. DI-IH-FU.

> 使徒彼得個書信 第一副


## 1 P. 1.

> 1 P. 1.

**_1 Pi-teh kön-zia Zông-ti yü Ge da z-pe: 10 Yia-su-keh kyiu-sing feh-z sing-keh fông-fæh, ziu-z sin-ts-nying su ts-tin: 13 kyi-zin z tse-sang, ing-ke gyin-zing tso nying._**

> **_1 彼得感謝上帝爲渠大慈悲：10 耶穌個救星弗是新個方法，就是先知人所指點：13 既然是再生，應該虔誠做人。_**

·1 YIA-SU Kyi-toh-keh s-du Pi-teh, sia sing peh s-sæn djü ze Peng-tu, Kô-læh-t'a, Kô-p'ô-to-kô, Ô-si-ô, teh Pi-t'e-nyi, c'ih-meng nying,

> 1 耶穌基督個使徒彼得，寫信畀四散住在本都，加拉太，迦帕多家，亞西亞，搭庇推尼，出門人，

·2 ziu-z Vu-ts'ing Zông-ti, tsiao Ge yü-sin ts-i, su kæn-shün cü-ts, yüong Sing-Ling ts'ing-kyih ge, i-jing dao-li, teh-djôh Yia-su Kyi-toh-keh hyüih tsæn ze ge sing-zông cü-ts: Dæn-nyün eng-yü bing-ön kah-nga kô-ts'eo peh ng-he.

> 2 就是父親上帝，照渠預先旨意，所揀選主子，用聖靈清潔渠，依順道理，得着耶穌基督個血蘸在渠身上主子：但願恩惠平安格外加湊畀爾許。

·3 Coh-tsæn Zông-ti ngô-he Cü Yia-su Kyi-toh-keh Vu-ts'ing, yi-kying tsiao Ge da z-pe tse sang ngô-he, peh ngô-he hao k'ao-djôh Yia-su Kyi-toh s-ku tse-weh, yiu weh-ming-keh sô-mông,

> 3 祝讚上帝我許主耶穌基督個父親，已經照渠大慈悲再生我許，畀我許好靠着耶穌基督死過再活，有活命個奢望，

·4 we teh-djôh ih-ke fe wa-gao, m u-tin, feh se-ba-keh sæn-nyih, ziu-z k'ông ze t'in-zông teng-de ng-he,

> 4 會得着一個{=弗會}壞爻，無污玷，弗衰敗個產業，就是囥在天上等待爾許，

·5 k'ao-djôh siang-sing, mong Zông-ti-keh neng-kön su pao-wu cü-ts, we teh-djôh keh bi hao-kæn, tao lôh-kyiah nyih-ts we hyin-c'ih keh kyiu-fæh.

> 5 靠着相信，蒙上帝個能幹所保護主子，會得着箇備好{簡}，到落腳日子會顯出個救法。

·6 Yü-ts, yin-ze shü-tsih dzæn-z tsao hyü-to s-lin-keh næn-deo tæn sing-z, ah z ting hwön-hyi,

> 6 爲之，現在雖只暫時遭許多試煉個難頭擔心事，也是頂歡喜，

·7 peh keh s-s ng-he siang-sing-keh s-fæh, — pi ho lin-ku iao wa-gao-keh kying-ts kah-nga kyü-djong, — tao Yia-su Kyi-toh hyin-c'ih-keh nyih-ts, we teh-djôh tsæn-mi, tseng-kyü, teh yüong-wa:

> 7 畀箇試試爾許相信個死法，——比火煉過要壞爻個金子格外貴重，——到耶穌基督顯出個日子，會得着讚美，尊貴，搭榮華：

·8 ng-he yi-zin shü-tsih vong mông-djôh, ah we e-kying Ge; yin-ze ning-gyiu vong mông-djôh, yi we siang-sing Ge, yi we peh kông-feh-zing yiu yüong-wa-keh kw'a-lôh ting hwön-hyi:

> 8 爾許以前雖只朆望着，也會愛敬渠；現在仍舊朆望着，又會相信渠，又會畀講弗盡有榮華個快樂頂歡喜：

·9 teh-djôh ng-he siang-sing-keh kyih-gyüoh, ziu-z ng ling-weng teh kyiu.

> 9 得着爾許相信個結局，就是爾靈魂得救。

·10 Keh kyiu-sing, keh-sih sin-ts-nying yi-kying dzô-ts'æh k'ao-kyiu ku. Ge-he yü-sin kông iao ling-djôh ng-he-keh eng-yü;

> 10 箇救星，箇些先知人已經查察考究過。渠許預先講要臨着爾許個恩惠；

·11 ts-si ze-teh k'ao-kyiu ze ge-he li-min Kyi-toh-keh Sing-Ling yü-sin te-tsing Kyi-toh ziu-'e teh Ge ts-'eo-keh yüong-wa, tao-ti z ts-tin zao z-'eo, teh zao væn-ts z-'eo.

> 11 仔細在{搭}考究在渠許裏面基督個聖靈預先對證基督受害搭渠之後個榮華，到底是指點{唣}時候，搭{唣}范子時候。

·12 Ge-he teh-djôh moh-z hyiao-teh, ge-he su kông feh-z yü ge-z, z yü ngô-he, keh ziu-z yin-ze djün-dao cü-ts, k'ao-djôh jong t'in ts'a-le-keh Sing-Ling, su t'ong-ts ng-he-keh foh-ing: keh foh-ing lin t'in-s ah siang ts-si k'ao-kyiu ge.

> 12 渠許得着默示曉得，渠許所講弗是爲渠自，是爲我許，箇就是現在傳道主子，靠着從天差來個聖靈，所通知爾許個福音：箇福音連天使也想仔細考究渠。

·13 SU-I iao siu-shoh ng-he sing-li-keh iao-hyih, iao kying-sing, jün-jün sô-mông Yia-su Kyi-toh hyin-c'ih z-'eo, iao ling-djôh ng-he-keh eng-yü;

> 13 所以要收束爾許心裏個腰脅，要警醒，全全奢望耶穌基督顯出時候，要臨着爾許個恩惠；

·14 iao ziang hao-jing-keh n-nô; hyiao ziang ng-he yi-zin mong-tong z-'eo i s-yüoh tso nying;

> 14 要像孝順個兒女；{=休要}像爾許以前懵懂時候依私慾做人；

·15 tsong iao yiang-yiang su tso ts'ing-kyih, ziang dziao ng-he le-keh Cü z ts'ing-kyih;

> 15 總要樣樣所做清潔，像召爾許來個主是清潔；

·16 ing-yü yiu sia-lôh, “Ng-he iao ts'ing-kyih; ing-yü Ngô z ts'ing-kyih.” [Lv.11.44.]

> 16 因爲有寫落，“爾許要清潔；因爲我是清潔。”

·17 Wæ-yiu, keh-yü m p'in-ky'üoh-sing, iao tsiao kôh-nying-keh 'ang-yü p'ön-tön ge-keh Vu-ts'ing, ng-he ziah e-gyiu Ge, iao p'ô-gyü ng-he weh-zin dzæn-djü-keh nyih-ts:

> 17 還有，箇位無偏曲心，要照各人個行爲判斷渠個父親，爾許若哀求渠，要怕懼爾許{?活}{?前}暫住個日子：

·18 ing-yü hyiao-teh ng-he bi c'ü-joh, hao t'eh-c'ih ng-he tsu-tsong djün-lôh-keh hyü-hwa fong-joh, feh-z yüong we wa-gao-keh kying-ts nying-ts;

> 18 因爲曉得爾許被取贖，好脫出爾許祖宗傳落個虛花風俗，弗是用會壞爻個金子銀子；

·19 z yüong Kyi-toh pao-pe-keh hyüih, ziang ih-tsih m mao-bing, m pæn-pô siao-yiang-keh hyüih:

> 19 是用基督寶貝個血，像一隻無毛病，無斑疤小羊個血：

·20 ziu-z zao t'in-di ts-zin lih-ding, tao meh-de z-si yü ng-he hyin-c'ih,

> 20 就是造天地之前立定，到末代時世爲爾許顯出，

·21 ng-he k'ao-djôh Ge siang-sing Zông-ti, ziu-z peh Ge jong s-nying cong-yiang weh-cün-le, yi s-peh Ge yüong-wa; peh ng-he-keh siang-sing teh sô-mông tu hao ze-ü Zông-ti.

> 21 爾許靠着渠相信上帝，就是畀渠從死人中央活轉來，又賜畀渠榮華；畀爾許個相信搭奢望都好在於上帝。

·22 Ng-he kyi-zin k'ao-djôh Sing-Ling i-jong tsing dao-li kyih-zing ng-he-keh sing k'o-i tsing-sing e-sih hyüong-di, yüih-fæh ih-sing jü-de siang-e:

> 22 爾許既然靠着聖靈依從真道理潔淨爾許個心可以真心愛惜兄弟，越發一心聚隊相愛：

·23 ng-he tse sang feh-z c'ih-ü we wa-gao-keh cong, z c'ih-ü fe wa-gao-keh, ziu-z keh-yü üong-weh Zông-ti-keh dao-li.

> 23 爾許再生弗是出於會壞爻個種，是出於{=弗會}壞爻個，就是箇位永活上帝個道理。

·24 “Ing-yü nying-keh nyüoh-sing tu ziang ts'ao, [S.103.15.] ge-keh yüong-wa ziang ts'ao-keh hwa. Ts'ao pih iao k'u-sao, ge-keh hwa pih iao zia-gao:” [Y.40.7.]

> 24 “因爲人個肉身都像草，渠個榮華像草個花。草必要枯燥，渠個花必要謝爻：”

·25 tsih-yiu Cü-keh shih-wa we üong-yün ze-teh. Keh dao-li ziu-z su djün peh ng-he-keh foh-ing.

> 25 只有主個說話會永遠在{搭}。箇道理就是所傳畀爾許個福音。


## 1 P. 2.

> 1 P. 2.

**_1 Ky'ün ge tön-gao ôh-doh, kô-i, iao s-ts'eng dao-li: 4 ge-he su ky'i-zông-keh ziang-kyiah ziu-z Kyi-toh. 11 Ky'ün ge li-yün nyüoh-sing-keh s-yüoh, 13 iao i-jing wông-ti teh kwön-fu, 18 tso yüong-nying iao i-jing ge cü-nying-kô, 20 yü tso hao ziu-k'u, iao zing-ne ziang Kyi-toh._**

> **_1 勸渠斷爻惡毒，假意，要思忖道理：4 渠許所起上個牆腳就是基督。11 勸渠離遠肉身個私慾，13 要依順皇帝搭官府，18 做用人要依順渠主人家，20 爲做好受苦，要忍耐像基督。_**

·1 Su-i ng-he iao tön-gao ih-ts'ih ôh-doh, kæn-tsô, kô-i, k'eh-tu, teh ih-ts'ih hyü-pông,

> 1 所以爾許要斷爻一切惡毒，奸詐，假意，{?刻}妒，搭一切毀謗，

·2 iao s-ts'eng dao-li, ziang te sang-keh siao-nying s-ts'eng jing-na, peh ng-he k'ao-djôh ge hao djoh-ting do-ky'i-le;

> 2 要思忖道理，像{對}生個小人思忖吮奶，畀爾許靠着渠好逐{丁}大起來；

·3 Cü eng-yü-keh mi-dao ng-he ziah-z zông-djôh-ku:

> 3 主恩惠個味道爾許若是嘗着過：

·4 Ge ziang ih-kw'e ling-weh-keh zih-deo, bi nying su tön-gao, z Zông-ti su kæn-shün, sön pao-pe: ng-he tao Ge su-ze le,

> 4 渠像一塊靈活個石頭，被人所斷爻，是上帝所揀選，算寶貝：爾許到渠所在來，

·5 ah ziang ling-weh-keh zih-deo, ze Ge zông-min ky'i-zao ling-keh oh-yü, tso ih-pæn sing-zin-keh tsi-s, k'ao-djôh Yia-su Kyi-toh hyin-zông Zông-ti su cong-i ling-keh tsi-veh.

> 5 也像靈活個石頭，在渠上面起造靈個屋宇，做一班聖善個祭司，靠着耶穌基督獻上上帝所中意靈個祭物。

·6 Ing-yü Sing-shü yiu keh shih-wa sia-lôh, “Ngô peh ih-kw'e kæn-shün sön pao-pe-keh oh-kôh zih-deo fông ze Shing-sæn zông: væn-pah siang-sing Ge cü-ts fe 'ôh-nying-siang.” [Y.28.16.]

> 6 因爲聖書有箇說話寫落，“我畀一塊揀選算寶貝個屋角石頭放在郇山上：凡百相信渠主子{=弗會}惡人相。”

·7 Su-i yü ng-he siang-sing cü-ts, Ge z pao-pe: dæn-z yü feh siang-sing cü-ts, lao-s su tön-gao, tso oh-kôh deo-ih-kw'e zih-deo;

> 7 所以爲爾許相信主子，渠是寶貝：但是爲弗相信主子，老師所斷爻，做屋角頭一塊石頭；

·8 yi z pæn-tih, yiu kwæn-nge-keh zih-deo, ge-he pæn-tih z yü feh i-jing dao-li, ah z yü-sin cü-ding.

> 8 又是扳跌，有關礙個石頭，渠許扳跌是爲弗依順道理，也是預先註定。

·9 Tsih-z ng-he z kæn-shün-keh zoh-veng, fong-wông-keh tsi-s, sing-zin-keh koh-kô, c'ü-joh-keh pah-sing; hao piao-ming su dziao ng-he li-k'e heh-ön tsing Ge hyi-gyi-keh liang-kwông, keh-yü Cü-keh teh-'ang:

> 9 只是爾許是揀選個族份，{?封}王個祭司，聖善個國家，取贖個百姓；好表明所召爾許離開黑暗進渠希奇個亮光，箇位主個德行：

·10 ng-he zin-deo sön-feh-teh pah-sing, yin-ze z Zông-ti-keh pah-sing: yi-zin vong teh-djôh e-lin, yin-ze z teh-djôh e-lin.

> 10 爾許前頭算弗得百姓，現在是上帝個百姓：以前朆得着哀憐，現在是得着哀憐。

·11 TS'ING-E-KEH hyüong-di, ng-he kyi-zin z c'ih-meng ze-nga-keh nying, ngô ky'ün ng-he, iao li-yün nyüoh-sing-keh s-yüoh, ing-yü z teh ling-weng tsôh-te;

> 11 親愛個兄弟，爾許既然是出門在外個人，我勸爾許，要離遠肉身個私慾，因爲是搭靈魂作對；

·12 ze bih-koh nying cong-yiang ng-he iao tso hao nying, peh su-le hyü-pông ng-he z ôh-nying-keh, mông-djôh ng-he hao 'ang-yü, tsiao-ku-keh nyih-ts ih-tao, ziu we kyü yüong-wa peh Zông-ti.

> 12 在別國人中央爾許要做好人，畀素來毀謗爾許是惡人個，望着爾許好行爲，照顧個日子一到，就會歸榮華畀上帝。

·13 Ng-he yü Cü, iao i-jing væn-pah z nying su sih-lih: 'oh-tsia wông-ti, ing-yü ge z ze ting zông-deo;

> 13 爾許爲主，要依順凡百是人所設立：或者皇帝，因爲渠是在頂上頭；

·14 'oh-tsia kwön, ing-yü ge z wông-ti su ts'a-le sông-zin væh-ôh.

> 14 或者官，因爲渠是皇帝所差來賞善罰惡。

·15 Ing-yü Zông-ti-keh ts-i iao ng-he yüong hao 'ang-yü seh-lao nge-beng nying-keh lön-wa;

> 15 因爲上帝個旨意要爾許用好行爲塞牢呆笨人個亂話；

·16 ng-he shü-tsih z yiu z ze, hyiao peh keh z yiu z ze tsô-lao z-keh ze-ôh: tsong iao ziang Zông-ti-keh nu-boh.

> 16 爾許雖只自由自在，{=休要}畀箇自由自在遮牢自個罪惡：總要像上帝個奴僕。

·17 Iao kying-djong cong-nying. Ts'ing-e hyüong-di. P'ô-gyü Zông-ti. Tseng-kying wông-ti.

> 17 要敬重衆人。親愛兄弟。怕懼上帝。尊敬皇帝。

·18 Ng-he tso yüong-nying-keh, iao yiang-yiang p'ô-gyü z-keh cü-nying-kô; fi-tæn liang-zin 'o-ky'i-keh, ziu-z k'eh-bôh-keh, ah iao z-t'ih.

> 18 爾許做用人個，要樣樣怕懼自個主人家；非單良善和氣個，就是刻薄個，也要是{剔}。

·19 Ziah yiu nying ziu we-ky'üoh neng-keo zing-ne ky'üoh-k'u, liang-sing te-teh Zông-ti ku, keh z hao.

> 19 若有人受委曲能夠忍耐喫苦，良心對得上帝過，箇是好。

·20 Ng-he ziah yü væn-ze bi tang, ziu-z we zing-ne, yiu zah-m t'i-min? Tsih-yiu yü 'ang-zin ziu-næn we zing-ne, keh z Zông-ti su cong-i.

> 20 爾許若爲犯罪被打，就是會忍耐，有甚麼體面？只有爲行善受難會忍耐，箇是上帝所中意。

·21 Ng-he yü-ts bi dziao-le; ing-yü Kyi-toh de ng-he ziu-næn, yi yiu ih-ke pông-yiang liu-lôh peh ng-he hao keng Ge kyiah-bu:

> 21 爾許爲之被召來；因爲基督代爾許受難，又有一個榜樣留落畀爾許好跟渠腳步：

·22 Ge vong væn-ze, Ge kông shih-wa yi m-yiu kæn-tsô:

> 22 渠朆犯罪，渠講說話又無有奸詐：

·23 nying zôh Ge, Ge feh zôh wæn; nying 'e Ge, Ge feh kông iao wæn-pao; tsih-yiu k'ao-t'ôh Zông-ti kong-nyi-keh sing-p'ön.

> 23 人𧮙渠，渠弗𧮙還；人害渠，渠弗講要還報；只有靠託上帝公義個審判。

·24 Ge ts'ing-sing ze jü-zông gwæn ngô-he-keh ze-nyih, peh ngô-he hao t'eh-gao ze-nyih, tso kong-nyi-keh nying; yü Ge siang-'eng, ng-he ziu teh-djôh i-hao.

> 24 渠親身在樹上擐我許個罪孽，畀我許好脫爻罪孽，做公義個人；爲渠傷痕，爾許就得着醫好。

·25 Ing-yü ng-he yi-zin ziang mi-lu-keh yiang; yin-ze z cün tao keh-yü tsiao-ku ng-he ling-weng-keh Moh-s teh Kæn-toh-keh su-ze.

> 25 因爲爾許以前像迷路個羊；現在是轉到箇位照顧爾許靈魂個牧師搭監督個所在。


## 1 P. 3.

> 1 P. 3.

**_1 Ts'i-ts teh dziang-fu-keh ming-veng, 8 ky'ün cong-nying siang-e, 14 zing-ne ziu-k'u. 19 Nô-ô z-'eo ah yiu Kyi-toh-keh dao-li djün peh nying._**

> **_1 妻子搭丈夫個名分，8 勸衆人相愛，14 忍耐受苦。19 挪亞時候也有基督個道理傳畀人。_**

·1 Ng-he ts'i-ts iao i-jing z-keh dziang-fu; peh feh siang-sing dao-li-keh dziang-fu feh yüong dao-li ky'ün ge, we bi ge ts'i-ts-keh hao 'ang-yü kyü-voh dao-li;

> 1 爾許妻子要依順自個丈夫；畀弗相信道理個丈夫弗用道理勸渠，會被渠妻子個好行爲歸服道理；

·2 ing-yü mông-djôh ng-he yiu ts'ing-kyih p'ô-gyü-keh 'ang-yü.

> 2 因爲望着爾許有清潔怕懼個行爲。

·3 Ng-he-keh tang-pæn feh-k'o ze nga-min, ziang pin-ky'i deo-fæh, ta kying-ky'i, teh tsiah i-zông;

> 3 爾許個打扮弗可在外面，像編起頭髮，戴金器，搭着衣裳；

·4 ing-ke yüong 'o-ky'i weng-ziu-keh sing-zing tang-pæn ge li-min mông-feh-djôh-keh sing: keh z fe wa-gao-keh tang-pæn, ze Zông-ti min-zin z ting pao-pe.

> 4 應該用和氣溫柔個性情打扮渠裏面望弗着個心：箇是{=弗會}壞爻個打扮，在上帝面前是頂寶貝。

·5 Ing-yü jong-zin nyiang-vông Zông-ti i-jing z-keh dziang-fu, keh-sih sing-zin nyü-nying, ge-z ah z-t'ih tang-pæn:

> 5 因爲從前仰望上帝依順自個丈夫，箇些聖善女人，渠自也是{剔}打扮：

·6 ziang Sæh-læh i-jing Ô-pah-læh-hön, ts'ing-hwu ge Cü: ng-he ziah tso nying hao, ih-ting feh p'ô næn, ziu-z ge-keh nô.

> 6 像撒拉依順亞伯拉罕，稱呼渠主：爾許若做人好，一{丁}弗怕難，就是渠個女。

·7 Ng-he dziang-fu, ah ing-ke tsiao li teh ts'i-ts jü-de djü, kying-djong ge ziang kah-nga nyün-ziah-keh, ah ziang jü-de teh-djôh weh-ming-keh eng-s cü-ts; peh ng-he-keh tao-kao fe bi tsu-kah.

> 7 爾許丈夫，也應該照禮搭妻子聚隊住，敬重渠像格外軟弱個，也像聚隊得着活命個恩賜主子；畀爾許個禱告{=弗會}被阻隔。

·8 Tsong-z-nyin-ts, ng-he tu iao dong-sing-'eh-i, jü-de t'i-liang, ziang hyüong-di siang-e, zeng z-pe-keh sing, iao ky'in-hyü siang-de:

> 8 總而言之，爾許都要同心合意，聚隊體諒，像兄弟相愛，存慈悲個心，要謙虛相待：

·9 hyiao yi ôh pao ôh, zôh-mô pao zôh-mô; fæn-cün coh-foh ge; ing-yü hyiao-teh ng-he bi dziao-le, z hao teh-djôh foh-ky'i.

> 9 {=休要}以惡報惡，𧮙罵報𧮙罵；反轉祝福渠；因爲曉得爾許被召來，是好得着福氣。

·10 “Ing-yü siang yiu weh-ming, mông kw'a-weh nyih-ts cü-ts, iao kying-lao ge k'eo-zih-keh ôh-doh, yi tsu-lao ge k'eo-li-keh kæn-tsô;

> 10 “因爲想有活命，望快活日子主子，要禁牢渠口舌個惡毒，又阻牢渠口裏個奸詐；

·11 iao ke-ôh jong-zin; iao cü-gyiu 'o-moh, iao kön-kying cü-gyiu ge.

> 11 要改惡從善；要追求和睦，要趕緊追求渠。

·12 Ing-yü Cü-keh ngæn we tsiao-ku kong-nyi nying, Ge ng-tô we t'ing ge-he-keh tao-kao; dæn-z Cü-keh min-lin we ky'i tsôh-ôh cü-ts.” [S.34.12-16.]

> 12 因爲主個眼會照顧公義人，渠耳朵會聽渠許個禱告；但是主個面臉會氣作惡主子。”

·13 Ng-he ziah-z 'ôh hao yiang, kæh-nying we 'e ng-he?

> 13 爾許若是學好樣，何人會害爾許？

·14 Ng ziah-z yü kong-nyi ziu-næn, z yiu foh-ky'i: feh yüong p'ô ge-he-keh yü-si, ah feh iao kying-hôh;

> 14 爾若是爲公義受難，是有福氣：弗用怕渠許個威勢，也弗要驚{嚯}；

·15 tsih-z ng-he-keh sing-li iao kyüong-kying p'ô-gyü Cü, keh-yü Zông-ti: ziah yiu nying meng ng-he sing-li su sô-mông-keh yün-ku, ing-ke z-k'eh vông-bi, hao yüong ky'in-hyü p'ô-gyü-keh sing we-teh ge:

> 15 只是爾許個心裏要恭敬怕懼主，箇位上帝：若有人問爾許心裏所奢望個緣故，應該時刻防備，好用謙虛怕懼個心回答渠：

·16 iao zeng hao liang-sing, peh hyü-pông ng-he z ôh-nying, vu-kao ng-he jong Kyi-toh le-keh hao 'ang-yü cü-ts, ziu we 'ôh-nying-siang.

> 16 要存好良心，畀毀謗爾許是惡人，誣告爾許從基督來個好行爲主子，就會惡人相。

·17 Ing-yü ng-he 'ang zin ziu-næn, ziah-z Zông-ti-keh ts-i, z hao-jü tsôh-ôh ziu-næn.

> 17 因爲爾許行善受難，若是上帝個旨意，是好如作惡受難。

·18 Ing-yü Kyi-toh ah yiu ih-t'ao yü ze ziu-k'u, z kong-nyi yü feh kong-nyi, iao ta ngô-he tao Zông-ti min-zin, Ge-keh nyüoh-sing bi tsông-s, ze-ü Sing-Ling tse-weh;

> 18 因爲基督也有一套爲罪受苦，是公義爲弗公義，要帶我許到上帝面前，渠個肉身被妝死，在於聖靈再活；

·19 Ge yi-zin ze-ü keh Sing-Ling k'e djün dao-li peh ze kæn-lao-keh ling t'ing,

> 19 渠以前在於箇聖靈去傳道理畀在監牢個靈聽，

·20 ziu-z yi-zin feh siang-sing cü-ts, Zông-ti z zing-ne kw'ön-shü ge, teng-tao Nô-ô bi-bæn fông-jün z-'eo, jong shü teh kyiu-keh m-to-siao, tsih-yiu pæh-ke nying:

> 20 就是以前弗相信主子，上帝是忍耐寬恕渠，等到挪亞備辦方船時候，從水得救個無多少，只有八個人：

·21 keh z ziang yin-ze-keh si-li k'ao-djôh Yia-su Kyi-toh-keh weh-cün-le, kyiu ngô-he: bing-fi tön-gao nyüoh-sing-keh we-u, z piao-ming hao-keh liang-sing ze Zông-ti min-zin;

> 21 箇是像現在個洗禮靠着耶穌基督個活轉來，救我許：並非斷爻肉身個穢污，是表明好個良心在上帝面前；

·22 Yia-su z yi-kying sing-zông t'in, ze Zông-ti jing-siu-pin; t'in-s, teh yiu gyün-ping, yiu si-deo-keh, tu yi-kying kyü-voh Ge-keh siu-'ô.

> 22 耶穌是已經升上天，在上帝順手邊；天使，搭有權柄，有勢頭個，都已經歸服渠個手下。


## 1 P. 4.

> 1 P. 4.

**_1 Pi-teh yüong Kyi-toh-keh pông-yiang ky'ün ge li-yün ôh-z: 12 ön-yü ziu-næn cü-ts._**

> **_1 彼得用基督個榜樣勸渠離遠惡事：12 安慰受難主子。_**

·1 Kyi-toh kyi-zin yü ngô-he ze nyüoh-sing ziu-næn, ng-he ah iao peh Ge-keh sing-i tông kw'e-kæh tsiah; ing-yü ze-ü nyüoh-sing ziu-næn cü-ts, z yi-kying t'eh-c'ih ze;

> 1 基督既然爲我許在肉身受難，爾許也要畀渠個心意當盔甲着；因爲在於肉身受難主子，是已經脫出在；

·2 peh ng-he yi-'eo ze nyüoh-sing tso nying, fe tsiao nying-keh s-yüoh, tsih we tsiao Zông-ti-keh ts-i du-nyih.

> 2 畀爾許以後在肉身做人，{=弗會}照人個私慾，只會照上帝個旨意度日。

·3 Ngô-he ze-si yi-kying ku-k'e z-'eo tsiao bih-koh nying tso-fæh, ah keo-gao, ziu-z t'ön-seh, t'ön-iao, t'ön-tsiu, t'ön-cü, lön-ky'üoh lön-yüong, teh ting k'o-u-keh pa ngeo-ziang:

> 3 我許在世已經過去時候照別國人做法，也夠爻，就是貪色，貪要，貪酒，貪嘴，亂喫亂用，搭頂可惡個拜偶像：

·4 ng-he yin-ze feh teh ge jü-de tso keh we-u z-kön, ge-he ziu gyi-kwa, ze-teh hyü-pông ng-he:

> 4 爾許現在弗搭渠聚隊做箇穢污事幹，渠許就奇怪，在{搭}毀謗爾許：

·5 ge-he pih-ding ze sing-p'ön weh-nying teh s-nying-keh Cü min-zin ziu sing-p'ön.

> 5 渠許必定在審判活人搭死人個主面前受審判。

·6 Yü-ts, keh foh-ing yi-kying djün peh s-nying, peh ge-he ze-ü nyüoh-sing, shü-tsih tsiao nying ziu sing-p'ön, ge-he ze-ü ling tsiao Zông-ti hao weh.

> 6 爲之，箇福音已經傳畀死人，畀渠許在於肉身，雖只照人受審判，渠許在於靈照上帝好活。

·7 Væn-veh lôh-kyiah nyih-ts yi-kying gying-gao; su-i iao weng-tông tso nying, kying-sing tao-kao:

> 7 萬物落腳日子已經近爻；所以要穩當做人，警醒禱告：

·8 ting iao-kying, iao hyüih-sing jü-de siang-e; ing-yü zing-e we tsô-ke hyü-to ze-nyih:

> 8 頂要緊，要血心聚隊相愛；因爲仁愛會遮蓋許多罪孽：

·9 iao jü-de ts-zing de k'ah, hyiao feh-sô-teh fi-yüong:

> 9 要聚隊❓❓待客，{=休要}弗捨得費用：

·10 kôh-nying tsiao su teh-djôh-keh eng-s, ing-ke jü-de siang-pông, ziang tsông-kwön Zông-ti do eng-yü yiu cong-sing-keh kwön-tsiang sin-sang:

> 10 各人照所得着個恩賜，應該聚隊相幫，像掌管上帝大恩惠有忠心個管帳先生：

·11 ziah yiu nying kông dao-li, iao i Zông-ti-keh tsiao-shü kông; ziah yiu nying bæn z-kön, iao tsiao Zông-ti su s-peh ge-keh lih-liang bæn: peh Zông-ti jong Yia-su Kyi-toh væn-pah z-kön hao teh-djôh yüong-wa, ing-yü yüong-wa gyün-si tao si-si-de-de tu z Ge-ke. Ô-meng.

> 11 若有人講道理，要依上帝個詔書講；若有人辦事幹，要照上帝所賜畀渠個力量辦：畀上帝從耶穌基督凡百事幹好得着榮華，因爲榮華權勢到世世代代都是渠個。亞門。

·12 TS'ING-E-KEH hyüong-di, ng-he p'ong-djôh ziang ho s-lin ng-he-keh næn-deo, feh yüong gyi-kwa, ziang p'ong-djôh hyi-gyi z-kön:

> 12 親愛個兄弟，爾許碰着像火試煉爾許個難頭，弗用奇怪，像碰着希奇事幹：

·13 fæn-cün ing-ke kao-hying, ing-yü teh Kyi-toh jü-de ziu-k'u; teng-tao Ge yüong-wa hyin-c'ih z-'eo, ng-he hao ting kao-hying.

> 13 反轉應該高興，因爲搭基督聚隊受苦；等到渠榮華顯出時候，爾許好頂高興。

·14 Ziah yü Kyi-toh ming-deo bi zôh-mô, ng-he z yiu foh-kyi[^4-14]; ing-yü Zông-ti yüong-wa-keh Sing-Ling z ze ng-he sing-zông: ge-he z hyü-pông Ge; ng-he z kyü yüong-wa peh Ge.

> 14 若爲基督名頭被𧮙罵，爾許是有福氣；因爲上帝榮華個聖靈是在爾許身上：渠許是毀謗渠；爾許是歸榮華畀渠。

·15 Ng-he hyiao yü tso hyüong-siu, dao-zeh, kæn-ôh, pön-long-z-fi, ky'üoh-k'u:

> 15 爾許{=休要}爲做兇手，盜賊，奸惡，搬弄是非，喫苦：

·16 ziah yü tso Kyi-toh meng-du ky'üoh-k'u, feh yüong 'ôh-nying-siang; fæn-cün yü ziu-k'u, hao kyü yüong-wa peh Zông-ti.

> 16 若爲做基督門徒喫苦，弗用惡人相；反轉爲受苦，好歸榮華畀上帝。

·17 Ing-yü z-'eo yi-kying tao-gao, sing-p'ön iao sin jong Zông-ti ih-kô ky'i; ziah ko-zin jong ngô-he ky'i, feh siang-sing Zông-ti foh-ing cü-ts, wæ-z tsa kyih-gyüoh?

> 17 因爲時候已經到爻，審判要先從上帝一家起；若果然從我許起，弗相信上帝福音主子，還是怎結局？

·18 Ziah kong-nyi nying teh kyiu z t'ih næn, vu-fæh-vu-t'in cü-ts, teh ze-nying lôh ze 'o-c'ü?

> 18 若公義人得救是{剔}難，無法無天主子，搭罪人落在何處？

·19 Su-i tsiao Zông-ti ts-i ky'üoh-k'u-keh nying, yüong hao 'ang-yü t'ôh-fu z-keh ling-weng peh keh-yü sing-zih-keh zao-veh Cü.

> 19 所以照上帝旨意喫苦個人，用好行爲託付自個靈魂畀箇位信實個造物主。


## 1 P. 5.

> 1 P. 5.

**_1 Ky'ün tsiang-lao tsiao-ku Zông-ti-keh yiang, 5 nyin-ky'ing cü-ts iao i-jing, 8 ky'ün ge yüong kyü-gyi, kying-sing tso nying, 9 iao ti-dih ngô-he-keh te-deo mo-kyü._**

> **_1 勸長老照顧上帝個羊，5 年輕主子要依順，8 勸渠用拘忌，警醒做人，9 要抵敵我許個對頭魔鬼。_**

·1 Ngô z tsiang-lao, tso Kyi-toh ziu-k'u-keh te-tsing, yi z tsiang-le iao hyin-c'ih-keh yüong-wa jü-de yiu-veng cü-ts, ky'ün ng-he cong-yiang-keh tsiang-lao:

> 1 我是長老，做基督受苦個對證，又是將來要顯出個榮華聚隊有份主子，勸爾許中央個長老：

·2 iao tsiao-ku ng-he cong-yiang ih-pæn Zông-ti-keh yiang, hyiao min-gyiang, z iao zing-nyün, tsiao Zông-ti-keh ts-i; ah hyiao t'ön fi-nyi-ts-ze, z iao kön-sing tsiao-ku ge;

> 2 要照顧爾許中央一班上帝個羊，{=休要}勉強，是要情願，照上帝個旨意；也{=休要}貪非義之財，是要甘心照顧渠；

·3 hyiao 'eo z-kyi tso Zông-ti sæn-nyih-keh cü, z iao tso keh-pæn yiang-keh pông-yiang.

> 3 {=休要}{候}自己做上帝產業個主，是要做箇班羊個榜樣。

·4 Tao keh-yü do Moh-s hyin-c'ih z-'eo, ng-he we teh-djôh fe wa-gao yüong-wa-keh bing-t'in-kwön.

> 4 到箇位大牧師顯出時候，爾許會得着{=弗會}壞爻榮華個平天冠。

·5 Ng-he nyin-ky'ing cü-ts, ah ing-ke t'e-tseng keh-sih lao-nying-kô. Ping-ts'ia ng-he tu iao jü-de siang t'e-tseng, tsiah-ky'i ky'in-hyü-keh i-voh; ing-yü Zông-ti gyü-jih kyiao-ngao cü-ts, s eng-yü peh ky'in-hyü-keh nying.

> 5 爾許年輕主子，也應該推尊箇些老人家。幷且爾許都要聚隊相推尊，着起謙虛個衣服；因爲上帝拒絕驕傲主子，賜恩惠畀謙虛個人。

·6 Su-i ze Zông-ti jün-neng siu-'ô, iao ti-sing-siao-i, peh Ge z-'eo ih tao, ziu hao sing ng zông.

> 6 所以在上帝全能手下，要低心小意，畀渠時候一到，就好升爾上。

·7 Ng-he væn-pah su iu-zeo z-kön, hao t'ôh-fu Ge, ing-yü Ge ze-teh tsiao-ku ng-he.

> 7 爾許凡百所憂愁事幹，好託付渠，因爲渠在{搭}照顧爾許。

·8 Ng-he iao kyü-gyi, iao kying-sing; ing-yü ng-he-keh te-deo mo-kyü, ziang ih-tsih ze-teh kyiao-keh s-ts, tseo-le-tseo-k'e, iao zing nying t'eng-ky'üoh ge:

> 8 爾許要拘忌，要警醒；因爲爾許個對頭魔鬼，像一隻在{搭}叫個獅子，走來走去，要尋人吞喫渠：

·9 ng-he yüong kyin-ku-keh siang-sing ti-dih ge, ing-yü hyiao-teh ng-he ze si-zông-keh hyüong-di, tu iao ziu keh k'u-næn.

> 9 爾許用堅固個相信抵敵渠，因爲曉得爾許在世上個兄弟，都要受箇苦難。

·10 Keh-yü yiu yiang-yiang eng-yü-keh Zông-ti, ziu-z jong Kyi-toh Yia-su dziao ngô-he le hao hyiang Ge üong-yün yüong-wa, ng-he dzæn-z ziu k'u-næn ts-'eo, Ge ziu we peh ng-he wön-jün, kyin-ku, kông-gyiang, lao-k'ao.

> 10 箇位有樣樣恩惠個上帝，就是從基督耶穌召我許來好享渠永遠榮華，爾許暫時受苦難之後，渠就會畀爾許完全，堅固，剛強，牢靠。

·11 Dæn-nyün yüong-wa gyün-si, tu kyü peh Ge tao si-si-de-de. Ô-meng.

> 11 但願榮華權勢，都歸畀渠到世世代代。亞門。

·12  Ngô z t'ôh Si-læh tsiao ngô sön z cong-sing-keh hyüong-di sia keh kyi-kyü shih-wa ta-le, ky'ün ng-he; ping-ts'ia iao te-tsing, ng kyin-ku su siang-sing-keh dao-li lao-zih z Zông-ti-keh eng-yü.

> 12 我是託西拉照我算是忠心個兄弟寫箇幾句說話帶來，勸爾許；幷且要對證，爾堅固所相信個道理老實是上帝個恩惠。

·13 Ze Pô-pi-leng teh ng-he jü-de kæn-shün-keh kong-we, lin ngô n-ts Mô-k'o, tu t'ao-sing ng-he. Ng-he iao ts-zing 'ang o-cü-keh li jü-de t'ao-sing.

> 13 在巴比倫搭爾許聚隊揀選個公會，連我兒子馬可，都討信爾許。爾許要❓❓行{唩}嘴個禮聚隊討信。

·14 Dæn-nyün bing-ön teh ng-he cong-nying, ze-ü Kyi-toh Yia-su cü-ts jü-de. Ô-meng.

> 14 但願平安搭爾許衆人，在於基督耶穌主子聚隊。亞門。



------
[^4-14]: 應爲：foh-ky'i 。




