
# S-DU PI-TEH-KEH SHÜ-SING. DI-NYI-FU.

> 使徒彼得個書信 第二副


## 2 P. 1.

> 2 P. 1.

**_1 Sih-teh Zông-ti cü-ts yiu zah-m hao-c'ü, 5 ky'ün ge yüong siang-sing teh hao 'ang-yü k'ao-zih ge bi dziao-le-keh eng-yü. 12 Ge di-sing ge-keh z-kön, ing-yü hyiao-teh ge kw'a iao ky'ü-si: 16 Kyi-toh lao-zih z Zông-ti-keh N-ts. 19 Sin-ts shih-wa-keh le-lih._**

> **_1 識得上帝主子有甚麼好處，5 勸渠用相信搭好行爲靠實渠被召來個恩惠。12 渠提醒渠個事幹，因爲曉得渠快要去世：16 基督老實是上帝個兒子。19 先知說話個來歷。_**

·1 TSO Yia-su Kyi-toh-keh nu-boh teh s-du, Si-meng Pi-teh sia sing peh k'ao-djôh ngô-he Zông-ti teh Kyiu-cü Yia-su Kyi-toh-keh kong-nyi, teh ngô-he teh-djôh pao-pe sing-teh cü-ts:

> 1 做耶穌基督個奴僕搭使徒，西門彼得寫信畀靠着我許上帝搭救主耶穌基督個公義，搭我許得着寶貝信德主子：

·2 Dæn-nyün ng-he yü sih-teh Zông-ti teh ngô-he Cü Yia-su, we kah-nga kô-ts'eo eng-yü teh bing-ön.

> 2 但願爾許爲識得上帝搭我許主耶穌，會格外加湊恩惠搭平安。

·3 Zông-ti yüong Z-keh neng-kön s-peh ngô-he ih-ts'ih joh-ü weh-ming teh gyin-zing z-kön; ziu-z yü sih-teh keh-yü peh yüong-wa-keh teh-'ang dziao ngô-he le Cü-ts:

> 3 上帝用自個能幹賜畀我許一切屬於活命搭虔誠事幹；就是爲識得箇位畀榮華個德行召我許來主子：

·4 s-peh ngô-he hyü-to ting pao-pe-keh ing-hyü, peh ng-he yü keh-sih ing-hyü neng-keo t'eh-c'ih jong si-joh-keh ba-wa, teh-djôh Zông-ti-keh sing-zing.

> 4 賜畀我許許多頂寶貝個應許，畀爾許爲箇些應許能夠脫出從世俗個敗壞，得着上帝個性情。

·5 Su-i iao gying-lih yü ng-he-keh siang-sing, kô-zông teh-'ang, teh-'ang kô-zông ts-sih,

> 5 所以要勤力爲爾許個相信，加上德行，德行加上知識，

·6 ts-sih kô-zông tön-fông, tön-fông kô-zông zing-ne, zing-ne kô-zông gyin-zing,

> 6 知識加上{?端}{?方}，{?端}{?方}加上忍耐，忍耐加上虔誠，

·7 gyin-zing kô-zông hyüong-di-keh siang-e, hyüong-di-keh siang-e kô-zông zing-e.

> 7 虔誠加上兄弟個相愛，兄弟個相愛加上仁愛。

·8 Keh z-kön ziah ze ng-he sing-zông to-ky'i-le, ziu we peh ng-he yü sih-teh ngô-he Cü Yia-su Kyi-toh z-zin fe læn-du, fe m dao-dzing.

> 8 箇事幹若在爾許身上多起來，就會畀爾許于識得我許主耶穌基督自然{=弗會}懶惰，{=弗會}無{道}{成}。

·9 M-yiu keh z-kön cü-ts z ziang hæh-ngæn, mông feh yün, mông-kyi ge yi-zin-keh ze-nyih yi-kying si kön-zing.

> 9 無有箇事幹主子是像瞎眼，望弗遠，忘記渠以前個罪孽已經洗乾淨。

·10 Su-i hyüong-di, iao yüih-fæh kön-kying k'ao-zih ng-he bi dziao-le bi kæn-shün-keh eng-yü: ng-he z-zông tso keh z-kön, tsong fe pæn-tih:

> 10 所以兄弟，要越發趕緊靠實爾許被召來被揀選個恩惠：爾許時常做箇事幹，總{=弗會}扳跌：

·11 ziu we peh ng-he fu-coh-keh eng-yü, hao tsing Cü ngô-he Kyiu-cü Yia-su Kyi-toh üong-yün-keh koh.

> 11 就會畀爾許富足個恩惠，好進主我許救主耶穌基督永遠個國。

·12 Keh z-kön, ng-he shü-tsih hyiao-teh, kyin-ku siang-sing dao-li, ngô ing-ke z-zông peh keh z-kön di-sing ng-he.

> 12 箇事幹，爾許雖只曉得，堅固相信道理，我應該時常畀箇事幹提醒爾許。

·13 Ngô ts'eng ngô wæ djü ze keh tsiang-bong-li z ing-ke di-sing ng-he, kyih-dong ng-he;

> 13 我忖我還住在箇帳篷裏時應該提醒爾許，激動爾許；

·14 ing-yü hyiao-teh ngô kw'a iao t'eh-c'ih keh tsiang-bong, ziang ngô-he Cü Yia-su Kyi-toh yi-kying ts-tin ngô.

> 14 因爲曉得我快要脫出箇帳篷，像我許主耶穌基督已經指點我。

·15 Ngô ah pih iao gying-lih, peh ng-he, ngô ky'ü-si ts-'eo, neng-keo z-k'eh kyi-teh keh z-kön.

> 15 我也必要勤力，畀爾許，我去世之後，能夠時刻記得箇事幹。

·16 Ing-yü ngô-he yi-kying t'ong-ts ng ngô-he Cü Yia-su Kyi-toh tsih-tsông gyün-ping tse le z-kön, bing-fi yüong kwa-ky'iao nyih-zao-keh shih-wa, z ts'ing-ngæn mông-djôh Ge-keh yü-nyin.

> 16 因爲我許已經通知爾我許主耶穌基督接掌權柄再來事幹，並非用乖巧捏造個說話，是親眼望着渠個威嚴。

·17 Ing-yü keh z-'eo Vu-ts'ing Zông-ti s-peh Ge tseng-kyü teh yüong-wa, jong keh kwông-ming-keh yüong-wa yiu sing-ing teh Ge kông, “Keh z Ngô ts'ing-e-keh N-ts, Ngô ting cong-i-keh.” [Mt.17.5.]

> 17 因爲箇時候父親上帝賜畀渠尊貴搭榮華，從箇光明個榮華有聲音搭渠講，“箇是我親愛個兒子，我頂中意個。”

·18 Keh jong t'in le-keh sing-ing, ngô-he teh Ge jü-de ze keh sing-zin sæn-zông cü-ts tu t'ing-djôh.

> 18 箇從天來個聲音，我許搭渠聚隊在箇聖善山上主子都聽着。

·19 Ngô-he yiu sin-ts-nying-keh shih-wa kah-nga k'ôh-zih; ng-he iao liu-sing ge, ziang ih-tsæn teng tin ze moh-heh su-ze, teng-tao t'in-liang, ng-kang-hyiao c'ih-le tsiao-djôh ng-keh sing:

> 19 我許有先知人個說話格外確實；爾許要留心渠，像一盞燈點在墨黑所在，等到天亮，五更曉出來照着爾個心：

·20 tsih-z di-ih, iao hyiao-teh, væn-pah Sing-shü-li sin-ts-nying-keh shih-wa m-c'ü yüong z-keh i-s ka-shih.

> 20 只是第一，要曉得，凡百聖書裏先知人個說話無處用自個意思解說。

·21 Ing-yü sin-ts-nying-keh shih-wa jong m-yiu c'ih-ü nying-keh cü-i; tu z Zông-ti-keh sing-zin nying bi Sing-Ling kön-dong su kông.

> 21 因爲先知人個說話從無有出於人個主意；都是上帝個聖善人被聖靈感動所講。


## 2 P. 2.

> 2 P. 2.

**_1 Kô sin-ts-nying-keh 'ang-yü, ge teh keng ge cü-ts-keh ying-væh. 7 Cü we pao-wu gyin-zing cü-ts t'eh-c'ih mi-'oh, ziang kyiu Lo-teh c'ih Su-to-mô-keh ying-væh: 10 ka-shih tsôh-ôh cü-ts-keh 'ang-yü, hao peh nying hyiao-teh ge, bi-ku ge._**

> **_1 假先知人個行爲，渠搭跟渠主子個刑罰。7 主會保護虔誠主子脫出迷惑，像救羅得出所多馬個刑罰：10 解說作惡主子個行爲，好畀人曉得渠，避過渠。_**

·1 TSIH-Z jong-zin pah-sing cong-yiang yiu kô sin-ts-nying, 'eo-le ng-he cong-yiang ah pih-ding yiu kô kao-s, we s-ô ts'æn-tsing mih-vông-keh zia-kao, feh tsiao-nying keh-yü c'ü-joh ge-he-keh Cü; peh ge-z-keh mih-vông kw'a tao.

> 1 只是從前百姓中央有假先知人，後來爾許中央也必定有假教師，會私下攙進滅亡個邪教，弗招認箇位取贖渠許個主；畀渠自個滅亡快到。

·2 Yiu hyü-to nying ah we keng ge tso zia-p'ih-keh 'ang-yü; peh nying yü ge hyü-pông tsing dao-li.

> 2 有許多人也會跟渠做邪僻個行爲；畀人爲渠毀謗真道理。

·3 Ge-he zeng t'ön-sing, kông hong-p'in shih-wa peh ng-he tông tso sang-i-kying: ge-he tsao-yi ding-kæn-keh ying-væh fe tæn-kôh; ge-he-keh mih-vông fe kw'eng-k'e.

> 3 渠許存貪心，講哄騙說話畀爾許當做生意經：渠許早已定{簡}個刑罰{=弗會}耽擱；渠許個滅亡{=弗會}睏去。

·4 Zông-ti kyi-zin feh kw'ön-shü væn-ze-keh t'in-s, ziu væh ge lôh di-nyüoh, ze moh-heh di-k'ang kwön-æh ge tao sing-p'ön nyih-ts;

> 4 上帝既然弗寬恕犯罪個天使，就罰渠落地獄，在墨黑地坑管押渠到審判日子；

·5 yi feh kw'ön-shü ku-z-tsih nying, kông-lôh 'ong-shü djü-mih keh hyüong-ôh-keh si-de, tsih liu djün kong-nyi Nô-ô-keh u-li pæh-ke nying;

> 5 又弗寬恕古時節人，降落洪水除滅箇兇惡個世代，只留傳公義挪亞個{烏}裏八個人；

·6 yi siao-mih Su-to-mô Ngo-mo-læh-keh zing-dz, ting djong ying-væh ge, hao tso pông-yiang kying-ka 'eo-le-keh ôh-nying;

> 6 又消滅所多馬蛾摩拉個城池，頂重刑罰渠，好做榜樣警戒後來個惡人；

·7 tsih kyiu c'ih kong-nyi-keh Lo-teh, ziu-z z-zông iu-zeo keh-sih ôh-nying zia-p'ih-keh 'ang-yü cü-ts:

> 7 只救出公義個羅得，就是時常憂愁箇些惡人邪僻個行爲主子：

·8 (keh kong-nyi nying wæ djü ze ge-he cong-yiang, nyih-nyih mông-djôh t'ing-djôh ge-he wang-ying peh-fæh-keh 'ang-yü, ge kong-nyi-keh sing feh-ts zao næn-ku):

> 8 （箇公義人還住在渠許中央，日日望着聽着渠許橫行不法個行爲，渠公義個心弗知{唣}難過）：

·9 Cü hyiao-teh tsa hao pao-wu gyin-zing cü-ts t'eh-c'ih mi-'oh, tsa hao kwön-siu feh kong-nyi cü-ts teng-tao sing-p'ön nyih-ts ziu ying-væh;

> 9 主曉得怎好保護虔誠主子脫出迷惑，怎好管守弗公義主子等到審判日子受刑罰；

·10 keh-sih i-jing nyüoh-sing we-u-keh s-yüoh, miao-z wông-fæh cü-ts? Ge-keh tæn fông do, 'eo z sing-kah, lin hyü-pông kwön-tsiang tu feh p'ô.

> 10 箇些依順肉身穢污個私慾，藐視王法主子？渠個膽放大，{候}自性格，連毀謗管帳都弗怕。

·11 Ziu-z t'in-s, lih-liang neng-kön pi ge kah-nga do, ah feh kön ze Cü min-zin kông hyü-pông shih-wa kao ge.

> 11 就是天使，力量能幹比渠格外大，也弗敢在主面前講毀謗說話告渠。

·12 Dæn-z keh-sih nying, ziang sang-zing m li-sing-keh yia-siu, dih-di sang-c'ih peh nying k'ô-le hao sæh, ze-teh hyü-pông z-kyi su feh hyiao-teh z-kön; ziu iao teh-djôh ôh-nyih-keh pao-ing; ze z-keh doh-sing mih-gao;

> 12 但是箇些人，像生成無理性個野獸，特地生出畀人揢來好殺，在{搭}毀謗自己所弗曉得事幹；就要得着惡孽個報應；在自個毒心滅爻；

·13 ge-he bah-nyih hwön-hyi ky'üoh-tsiu tsôh-lôh; teh ng-he dong-zih z-'eo, z-kyi ze-teh ziah z-kyi kæn-tsô-keh mi-dao, zih-ze z tsih-le, z pæn-tin:

> 13 渠許白日歡喜喫酒作樂；搭爾許同席時候，自己在{搭}嚼自己奸詐個味道，實在是{跡}{癗}，是斑點：

·14 ge-he mön-ngæn tu z kæn-ying, væn-ze feh hyih; yiu-'oh sing-li feh kyin-ku-keh nying; jün-jün t'ön-ze; z bi tsiu-mô-keh n-ts;

> 14 渠許滿眼都是姦淫，犯罪弗歇；誘惑心裏弗堅固個人；全全貪財；是被咒罵個兒子；

·15 ge-he li-k'e dzih-lu, wæn-cün ts'ô-lu, keng P'o-shôh-keh n-ts Pô-læn,

> 15 渠許離開直路，{?彎}轉岔路，跟破朔個兒子巴蘭，

·16 Pô-læn t'ön fi-nyi-ts-ze, ziu yü ge feh 'eh-li z-kön bi tsah-væh; yiu ih-tsih ô-k'eo-keh cong-sang we kông nying-keh shih-wa kying-lao keh sin-ts-nying-keh gyüông-vông.

> 16 巴蘭貪非義之財，就爲渠弗合理事幹被責罰；有一隻啞口個衆生會講人個說話禁牢箇先知人個狂妄。

·17 Ge-he z m shü-keh tsing, gyüông-fong p'iao-dong-keh yüing; yiu üong-yün heh-ön yü ge bi-bæn.

> 17 渠許是無水個井，狂風飄動個雲；有永遠黑暗爲渠備辦。

·18 Ge-he kông k'ong-deo do-wa, nyüoh-sing s-yüoh-keh ying-lön, ying-yiu ze-teh t'eh-c'ih zia-lu cü-ts;

> 18 渠許講空頭大話，肉身私慾個淫亂，引誘在{搭}脫出邪路主子；

·19 ing-hyü bih-ke tso sih-fông-keh nying, z-kyi fæn-cün tso ze-ôh-keh nu-boh; ing-yü nying bi kæh-nying su æh-voh, ziu-z kæh-nying-keh nu-boh.

> 19 應許別個做釋放個人，自己反轉做罪惡個奴僕；因爲人被何人所壓服，就是何人個奴僕。

·20 Ziah yiu nying yü sih-teh Cü ngô-he Kyiu-cü Yia-su Kyi-toh yi-kying t'eh-c'ih si-joh-keh we-u, 'eo-deo tse bi ge dzin-ziao, æh-voh, ge-he-keh kyih-gyüoh pi zin-deo yüih-fæh li-'e.

> 20 若有人爲識得主我許救主耶穌基督已經脫出世俗個穢污，後頭再被渠纏繞，壓服，渠許個結局比前頭越發厲害。

·21 Kyi-zin sih-teh su djün-ziu sing-zin-keh ka-ming, ts-'eo yi yü-be ge, wæ feh-jü feh sih-teh keh kong-nyi-keh lu.

> 21 既然識得所傳授聖善個誡命，之後又違背渠，還弗如弗識得箇公義個路。

·22 Ziang joh-nyü kông, “Keo cün ky'üoh z-kyi t'u-c'ih-keh meh-z;” “Ts si kön-zing yi k'e tao ze læn-wu-nyi ts-cong,” — z ing-djôh keh-yiang-ts nying.

> 22 像俗語講，“狗轉喫自己吐出個物事；”“豬洗乾淨又去倒在爛糊泥之中，”——是應着箇樣子人。


## 2 P. 3.

> 2 P. 3.

**_1 Yia-su ih-ding we le sing-p'ön, kông m-yiu keh z-kön cü-ts: 8 Zông-ti kw'ön-shü nying z iao ge hwe-ke: 10 si-zông iao bi ho siao-gao: 11 yü keh z-kön iao gyin-zing tso nying: 15 iao sön Cü-keh kw'ön-shü z yü kyiu-keh i-s, ziang Pao-lo yi-kying sia-ku._**

> **_1 耶穌一定會來審判，講無有箇事幹主子：8 上帝寬恕人是要渠悔改：10 世上要被火燒爻：11 爲箇事幹要虔誠做人：15 要算主個寬恕是爲救個意思，像保羅已經寫過。_**

·1 TS'ING-E-KEH hyüong-di, ngô yin-ze sia di-nyi fu sing peh ng-he, iao di-sing ng, kyih-dong ng ts'ing-kyih-keh sing;

> 1 親愛個兄弟， 我現在寫第二副信畀爾許，要提醒爾，激動爾清潔個心；

·2 peh ng hao kyi-nyin sing-zin sin-ts-nying yü-sin su kông shih-wa, teh ngô-he tso s-du su djün peh ng-he Cü Kyiu-cü-keh ka-ming.

> 2 畀爾好記念聖善先知人預先所講說話，搭我許做使徒所傳畀爾許主救主個誡命。

·3 Di-ih iao-kying, iao hyiao-teh, meh-de z-si pih-ding yiu ky'ing-cü-bôh-zih cü-ts c'ih-le, i z-keh s-yüoh tso, we kông,

> 3 第一要緊，要曉得，末代時世必定有輕嘴薄舌主子出來，依自個私慾做，會講，

·4 Ge tse le-keh ing-hyü ze 'ah-yi? jong tsu-tsong kw'eng-k'e ts-'eo, væn-veh ning-gyiu teh zao t'in-di z-'eo ih-yiang.

> 4 渠再來個應許在{何}{裏}？從祖宗睏去之後，萬物仍舊搭造天地時候一樣。

·5 Ge-he dih-di mông-kyi ky'i-ts'u tsiao Zông-ti-keh feng-fu, ziu yiu t'in, yi yiu di lu-c'ih shü-keh zông-min, ze shü-keh cong-yiang:

> 5 渠許特地忘記起初照上帝個吩咐，就有天，又有地露出水個上面，在水個中央：

·6 yü-ts, keh z-'eo-keh si-zông bi shü meh-zông-le mih-gao:

> 6 爲之，箇時候個世上被水沒上來滅爻：

·7 dæn-z yin-ze-keh t'in di, ah tsiao Ge-keh feng-fu liu-lôh, teng-tao sing-p'ön ôh-nying mih-vông-keh nyih-ts, bi ho siao-gao.

> 7 但是現在個天地，也照渠個吩咐留落，等到審判惡人滅亡個日子，被火燒爻。

·8 TS'ING-E-KEH hyüong-di, keh z-kön ng-he feh-k'o mông-kyi; Cü mông ih-nyih ziang ts'in-nyin, ts'in-nyin ziang ih-nyih.

> 8 親愛個兄弟，箇事幹爾許弗可忘記；主望一日像千年，千年像一日。

·9 Cü-keh ing-hyü tsong fe dz-wön, ziang yiu-sih nying sön Cü z dz-wön; Ge zih-ze z kw'ön-shü ngô-he, feh iao yiu nying mih-vông, z iao cong-nying hwe-ke.

> 9 主個應許總{=弗會}遲緩，像有些人算主是遲緩；渠實在是寬恕我許，弗要有人滅亡，是要衆人悔改。

·10 Dæn-z Cü-keh nyih-ts pih-ding le ziang yia-li-keh zeh; keh-nyih t'in yiu ting do sing-hyiang we ku-k'e, yiu ying-ziang-keh bi mang-ho we yiang-gao; di teh di-zông-keh meh-z tu we siao-gao.

> 10 但是主個日子必定來像夜裏個賊；箇日天有頂大聲響會過去，有形象個被猛火會煬爻；地搭地上個物事都會燒爻。

·11 Keh-sih meh-z kyi-zin tu iao hwa-gao, ng-he tso nying ing-ke tsa ts'ing-kyih, tsa gyin-zing,

> 11 箇些物事既然都要化爻，爾許做人應該怎清潔，怎虔誠，

·12 hyüih-sing sô-mông Zông-ti-keh nyih-ts we tao, ziu-z t'in bi ho hwa-gao, yiu ying-ziang-keh bi ho yiang-gao keh nyih?

> 12 血心奢望上帝個日子會到，就是天被火化爻，有形象個被火煬爻箇日？

·13 Dæn-z ngô-he tsiao Ge-keh ing-hyü sô-mông sing-keh t'in, sing-keh di, kong-nyi su djü-keh su-ze.

> 13 但是我許照渠個應許奢望新個天，新個地，公義所住個所在。

·14 Su-i, ts'ing-e-keh hyüong-di, ng-he kyi-zin sô-mông keh z-kön, yüong kön-kying tso m u-tin m p'i-bing-keh nying, hao ön-weng kyin Cü.

> 14 所以，親愛個兄弟，爾許既然奢望箇事幹，用趕緊做無污玷無批評個人，好安穩見主。

·15 Ah ing-ke sön ngô-he Cü-keh kw'ön-shü z yü kyiu-keh i-s; ziang ngô-he ts'ing-e-keh hyüong-di Pao-lo, tsiao su s-peh ge-keh ts'ong-ming yi-kying sia sing peh ng-he:

> 15 也應該算我許主個寬恕是爲救個意思；像我許親愛個兄弟保羅，照所賜畀渠個聰明已經寫信畀爾許：

·16 ge-keh shü-sing tu kông keh z-kön; nen-cong yiu shih-wa z næn ming-bah, m 'ôh-veng, feh kyin-ku cü-ts min-gyiang ka-shih ge, teh gyi-yü Sing-shü, z tsông z-keh 'o-tse.

> 16 渠個書信都講箇事幹；內中有說話是難明白，無學問，弗堅固主子勉強解說渠，搭其餘聖書，是妝自個禍災。

·17 Su-i, ts'ing-e-keh hyüong-di, ng-he kyi-zin yü-sin hyiao-teh, iao kying-vông, sang-teh bi ôh-nying-keh zia-lu ying-yiu, sih-gao z-kyi kyin-ku-keh sing.

> 17 所以，親愛個兄弟，爾許既然預先曉得，要謹防，省得被惡人個邪路引誘，失爻自己堅固個心。

·18 Dæn-z iao kô-ts'eo eng-yü, hao kah-nga sih-teh ngô-he Cü Kyiu-cü Yia-su Kyi-toh. Dæn-nyün yüong-wa jong yin-ze dzih tao üong-yün si-de tu kyü peh Ge. Ô-meng.

> 18 但是要加湊恩惠，好格外識得我許主救主耶穌基督。但願榮華從現在直到永遠世代都歸畀渠。亞門。




