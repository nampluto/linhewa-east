
# S-DU NGÔ-KÔH-KEH SHÜ-SING.


## Nk. 1.

**_1 Tsao-djôh s-lin ing-ke kao-kying, 5 ing-ke tsa-sang gyiu Zông-ti, 13 bi yiu-'oh cü-ts m-c'ü kông z bi Zông-ti yiu-'oh, 19 iao liu-sing t'ing, s-ts'eng, i-jing tsing dao-li. 26 Lao-zih gyin-zing-keh væn-ts._**

·1 ZÔNG-TI teh Cü Yia-su Kyi-toh-keh nu-boh, Ngô-kôh, sia sing peh sæn-k'e zih-nyi ts-p'a, ts'ing ön.

·2 Ngô-keh hyüong-di, ng-he tsao-djôh kôh-yiang s-lin-keh næn-deo, ing-ke kao-hying;

·3 ing-yü hyiao-teh keh s-s ng-he siang-sing-keh s-fæh we sang-c'ih zing-ne.

·4 Tsih iao keh zing-ne tso zing-kong, peh ng-he tso nying jün-bi zih-coh, ih-ting feh ky'üih.

·5 Ng-he cong-yiang ziah yiu nying ky'in ts'ong-ming ing-ke gyiu Zông-ti, ziu we teh-djôh: Zông-ti z 'eo-'eo s-peh cong-nying, fe p'i-bing ge.

·6 Tsih-z gyiu z-'eo, iao yüong siang-sing-keh sing, hyiao nyi-'oh: ing-yü nyi-'oh cü-ts z ziang he-li-keh lông, bi fong c'ü-dong, dông-le-dông-k'e.

·7 Keh-yiang-ts nying feh yüong siang jong Cü teh-djôh zah-m:

·8 sæn-sing liang-i cü-ts, ge væn-pah su tso z m-ding.

·9 Ti-vi-keh hyüong-di yü sing-ky'i kao hao kao-hying:

·10 ze-cü yü kông-lôh ti-vi ah hao kao-hying; ing-yü ge iao ku-k'e ziang ts'ao-hwa.

·11 Nyih-deo ih-c'ih, yiu ho-nyih-keh fong c'ü-le, ts'ao jü-tsih k'u-gao, hwa ah zia-gao, ge hao-k'ön-keh yüong-mao tu mih-gao: ze-cü tso nying ah we z-t'ih se-ba.

·12 Ziu s-lin-keh næn-deo we zing-ne-keh nying z yiu foh-ky'i: ing-yü yi-kying s-lin-ku pih-ding teh-djôh weh-ming-keh bing-t'in-kwön, ziu-z Cü su ing-hyü peh e-kying Ge cü-ts.

·13 Ziu yiu-'oh cü-ts m-c'ü kông, Ngô z bi Zông-ti yiu-'oh: ing-yü Zông-ti fe bi ôh z-kön yiu-'oh, Ge z ah fe yiu-'oh nying:

·14 væn-pah ziu yiu-'oh cü-ts z bi z-keh s-yüoh su ta-gao, su ying-yiu.

·15 Keh s-yüoh fæh-dong, ziu sang-c'ih ze; keh ze zing-kong, ziu sang-c'ih s.

·16 Ngô ts'ing-e-keh hyüong-di, hyiao dzæn.

·17 Væn-pah hao meh-z, væn-pah jün-bi meh-z, tu z jong zông-deo Kwông-ming-keh Vu-ts'ing s-lôh, Ge z m-kao pin-yih, 'ao-vu kang-ke.

·18 Zông-ti tsiao Ge-z-keh ts-i yüong tsing dao-li sang ngô-he, peh ngô-he ze Ge su zao væn-veh ts-cong we sön zông-sing ko-ts.

·19 Su-i, ngô ts'ing-e-keh hyüong-di, ng-he kôh-nying yüong kw'a ting t'ing, mæn-ting kông, mæn-ting sang-ky'i:

·20 ing-yü nying-keh nu-ky'i feh neng zing-ziu Zông-ti-keh kong-nyi.

·21 Su-i iao t'eh-gao ih-ts'ih-keh we-u teh mön-c'ih-keh ôh-doh, yüong ti-sing-siao-i tsih-ziu sing-li su cong-keh dao-li, ziu-z neng-keo kyiu ng-keh ling-weng.

·22 Hyiao z p'in z, tæn tso t'ing dao-li-keh nying, z iao i dao-li tso.

·23 Ing-yü væn-pah t'ing dao-li feh tso cü-ts, z ziang ih-keh min-lin:

·24 mông-ku k'e-gao, ziu mông-kyi ge-z-keh væn-ts z tsa-sang.

·25 Dæn-z we k'ao-kyiu keh jün-bi sih-fông nying-keh leh-fæh, dziang siu-lao ge, feh-z t'ing-ku ziu mông-kyi, z i ge tso, keh nying, ge su tso z-kön z yiu foh-ky'i.

·26 Ng-he cong-yiang ziah yiu nying sön z-kyi gyin-zing, feh æh-tsi ge k'eo-zih, z hong-p'in z-kyi-keh sing, ge-keh gyin-zing z bah-lôh.

·27 Ze Zông-ti ngô-he Vu-ts'ing min-zin kyih-zing m u-tin-keh gyin-zing, ziu-z, k'ön-ku m-pang-keh teh kwa-vu ze ge-he wæn-næn z-'eo, ping-ts'ia z-kyi kying-siu feh nyin-djôh si-zông-keh tsih-le.


## Nk. 2.

**_1 Tseng-djong fu-kyü, ky'ing-mæn gyüong-mying, z feh tsiao Yia-su-keh dao-li: 13 ing-ke yüong z-peh de nying: 14 ziah m-yiu 'ang-ts, m-c'ü kông yiu siang-sing, 17 keh-yiang-ts siang-sing z s, 19 z ziang ôh-kyü-keh siang-sing, 21 feh-z ziang Ô-pah-læh-hön, 25 teh Læh-'eh._**

·1 NGÔ-KEH hyüong-di, ng-he siang-sing ngô-he Cü Yia-su Kyi-toh, keh-yü yüong-wa-keh Cü, siu-lao Ge-keh dao-li, hyiao liang-yiang sing de nying.

·2 Ziah yiu nying ta kying ka-ts, tsiah wa-li i-zông, tseo-tsing ng-he jü-we-dông, yi yiu ih-ke gyüong-nying i-sæn læn-lü tseo-tsing;

·3 ng-he we tsiao-tsih tsiah wa-li i-zông cü-ts, teh ge kông, “Ng ts'ing zo ze hao-ting su-ze;”yi teh keh hyüong-nying kông, “Ng gyi ze-kæn, 'oh-tsia zo ze-i ngô kyiah-teng-'ô;”

·4 su-i, ng-he ky'i feh-z yiu p'in-ky'üoh sing, yüong ôh-i feng-pih.

·5 Ngô ts'ing-e-keh hyüong-di, yüong t'ing. Zông-ti ky'i feh-z kæn-shün si-zông-keh gyüong-nying, peh ge siang-sing-keh sing fu-coh, hao tsih-djôh Ge koh-kô-keh sæn-nyih, ziu-z Ge su ing-hyü peh keh-sih e-kying Ge cü-ts?

·6 Dæn-z ng-he z k'ön-ky'ing gyüong-nying. Ze-cü ky'i feh-z æh-tsi ng-he, t'a ng-he tao fæh-dông-zin?

·7 Ng-he ts'ing yü Kyi-toh-keh meng-du, ge-he ky'i feh-z hyü-pông keh tseng-djong ming-deo?

·8 Sing-shü kông, “Ing-ke e-sih ng-keh ling-sô ziang z-kyi,”keh-diao ting tseng-djong-keh leh-fæh, ng-he ziah pao-siu ge, ziu hao:

·9 dæn-z ng-he ziah liang-yiang sing de nying, ziu yiu ze, z leh-fæh su ding-keh væn-nying.

·10 Ziah yiu nying pao-siu ih-ts'ih-keh leh-fæh, tsih væn ih-yiang, ziu-z ih-ts'ih-keh væn-djôh-gao.

·11 Ing-yü su kông, “Feh-k'o kæn-ying”yi kông, “Feh-k'o sæh-nying.”Ng shü-tsih feh væn kæn-ying, tæn-tsih sæh-nying, ah z væn-djôh ih-ts'ih-keh leh-fæh.

·12 Su-i ng-he kông shih-wa, tso z-kön, tu ing-ke ziang tsiang-le iao bi sih-fông nying-keh leh-fæh sing-p'ön.

·13 Feh 'ang z-pe cü-ts pih-ding we ziu m z-pe-keh sing-p'ön: sing-p'ön z-'eo, z-pe we teh-sing.

·14 NGÔ-KEH hyüong-di, ih-ke nying z-kyi kông yiu siang-sing, m-yiu 'ang-ts, yiu zah-m ih-c'ü? Keh-yiang-ts siang-sing neng-keo kyiu ge feh?

·15 Ziah yiu hyüong-di, 'oh ts-me, c'ih-sing-lu-t'i, yi ky'üih-væh du-nyih-keh k'eo-liang,

·16 ng-he cong-yiang yiu nying teh ge-he kông, “Ng-he hao ön-weng k'e; dæn-nyün ng tsiah-neng, ky'üoh-pao;”ge-he sing-zông su ky'üih-væh z-kyi yi m-kao peh ge; keh yiu zah-m ih-c'ü?

·17 Z-t'ih, tsih-yiu siang-sing, ziah m-yiu 'ang-ts, ziu-z s.

·18 Ziah yiu nying kông, “Ng yiu siang-sing, ngô yiu 'ang-ts:”ts'ing ng peh ng m 'ang-ts-keh siang-sing hyin-c'ih; ngô ziu we peh ngô-keh 'ang-ts hyin-c'ih ngô-keh siang-sing peh ng mông.

·19 Ng siang-sing Zông-ti z tsih-yiu ih-yü; keh z hao: ôh-kyü ah z-t'ih siang-sing, tsih-z gæh-gæh-teo.

·20 Hyü-veo-keh nying, ng ky'i feh ing-ke hyiao-teh m 'ang-ts-keh siang-sing z s?

·21 Ngô-he tsu-tsong Ô-pah-læh-hön hyin ge-z-keh n-ts Yi-sæh ze tsi-dæn-zông, ky'i feh-z yü 'ang-ts sön tsing-dzih?

·22 K'o-kyin ge siang-sing teh ge 'ang-ts z bing-'ang-keh, ping-ts'ia siang-sing z jong 'ang-ts tso wön-jün;

·23 su-i sing-shü su kông, Ô-pah-læh-hön siang-sing Zông-ti, ziu sön z ge-keh kong-nyi, keh shih-wa ziu yiu ing-nyin: su-i ts'ing-hwu ge z Zông-ti-keh bong-yiu.

·24 K'o-kyin, nying sön kong-nyi fi-tæn jong siang-sing, ah z jong 'ang-ts.

·25 Wæ-yiu keh gyi-nyü Læh-'eh siu-liu keh-sih ts'a-s, peh ge-he jong bih-diao lu cün-k'e, ky'i feh-z jong 'ang-ts sön kong-nyi?

·26 Ziang kyi-sing m-yiu ling-weng z s, siang-sing m-yiu 'ang-ts ah z s.


## Nk. 3.

**_1 Feh iao sing-kao ky'i-ngao p'i-bing bih-ke dzæn: 5 ing-ke æh-voh z-keh k'eo-zih, ge shü-tsih z siao ts-t'i, neng-keo tso hyü-to hao, yi neng-keo tso hyü-to feh hao. 13 Lao-zih ts'ong-ming-keh nying, z weng-ziu, 'oh-ky'i, m-yiu tu-gyi teh tsang-teo._**

·1 Ngô-keh hyüong-di, hyiao tu siang tso sin-sang, ing-yü hyiao-teh ngô-he tso sin-sang-keh, pih iao ziu kah-nga nyin-keh sing-p'ön.

·2 Ngô-he kôh-nying tu yiu hyü-to dzæn-c'ü. Ziah yiu nying kông shih-wa m-yiu dzæn-c'ü, keh-z wön-jün-keh nying, neng-keo æh-tsi ge tsing-ke kyi-sing.

·3 Ngô-he yüong ziah-wæn fông ze mô-k'eo iao peh ge i-jing ngô-he; ziu hao diao-dong ge tsing-ke kyi-sing.

·4 Jün, shü-tsih z do, yi yiu gyüông-fong p'iao-dong ge, ah we bi ting siao-keh do cün-dong, jü lao-da-keh cü-i.

·5 Z-t'ih, k'eo-zih z ih-ke siao ts-t'i, ah we kông do wa. Ih-leh ho-sing we dziah-gao to-siao jü-moh!

·6 K'eo-zih z ho, z mön si-zông-keh ôh-nyih ze ngô-he pah-t'i li-min, ge we peh ngô-he mön-sing we-u, yi we dziah-pin keh væn-veh, cün-dong ge z-kyi bi di-nyüoh-keh ho dziah-ky'i.

·7 Pah-yiang fi-gying, tseo-siu, djong-nyi, teh shü-li-keh meh-z, tu hao æh-voh, ping-ts'ia z yi-kying bi nying æh-voh:

·8 tsih-yiu k'eo-zih, m-nying neng-keo æh-voh ge; z æh-voh-feh-le-keh ôh-nyih, c'ong-mön sæh-nying-keh doh-yiah.

·9 Ngô-he yüong ge coh-tsæn Vu-ts'ing Zông-ti; yi yüong ge tsiu-mô tsiao Zông-ti-keh væn-ts zao-c'ih-le-keh nying:

·10 coh-tsæn teh tsiu-mô tu z c'ih ze ih-tsiang k'eo. Ngô-keh hyüong-di, keh z-kön feh ing-ke z-t'ih.

·11 Shü-nyün jong ih-ke dong we üong-c'ih din shü teh k'u shü feh?

·12 Ngô-keh hyüong-di, vu-hwa-ko jü, we kyih kæn-læn feh? 'oh-tsia bu-dao jü we kyih vu-hwa-ko feh? Z-t'ih, m-yiu ih-ke shü-nyün we liu-c'ih 'æn-shü teh dæn shü.

·13 Ng-he cong-yiang kæh-nying yiu ts'ong-ming teh kyin-sih? ge ing-ke ti-sing-siao-i yüong hao 'ang-yü hyin-c'ih ge ts'ong-ming.

·14 Ng-he ziah-z zeng tu-gyi tsang-teo-keh doh-sing, hyiao la-t'in, ah hyiao mao-c'ong tsing dao-li.

·15 Keh-'ao tsong-ming feh-z jong zông-deo le, z jong si-zông, jong s-yüoh, jong mo-kyü le.

·16 Ing-yü tu-gyi teh tsang-teo ze 'ah-yi, tsôh-lön teh yiang-yiang ôh z-kön ah ze 'ah-yi.

·17 Tsih-z jong zông-deo le-keh ts'ong-ming, sin z kyih-zing, 'eo-deo 'o-bing, weng-ziu, kw'ön-'ong, mön-coh z-pe teh ih-ts'ih hao ko-ts, feh liang-yiang sing de nying, feh tso kô-hao-nying.

·18 Kong-nyi-keh ko-ts, z iao 'o-bing cü-ts ze-ü 'o-bing cong ge.


## Nk. 4.

**_1 Iao djü-gao t'ön-sing, 4 fi-li z-kön, 5 kyiao-ngao sing, 11 hyüong-di hyiao liang-'ô hyü-pông: 13 hyiao ts'eng sang-i ih-ding we hying-wông, iao kyi-teh sing-ming z m-ding, pah-yiang z-kön iao kao-de Zông-ti-keh siu._**

·1 NG-HE-KEH siang-tsang siang-teo z-kön jong 'ah-yi le? Ky'i feh-z jong ng-he-keh s-yüoh ze ng-he pah-t'i cong-yiang kao-tsin?

·2 Ng-he sang t'ön-sing, z teh-feh-djôh: ng-he tu-gyi sæh-loh, ah feh neng teh-djôh: ng-he siang-tsang siang-teo, yi teh-feh-djôh; ing-yü ng-he feh gyiu.

·3 Ng-he gyiu, ning-gyiu teh-feh-djôh, yü ng-he gyiu-dzæn, siang ze ng-he s-yüoh lön-yüong.

·4 Ng-he ying-lön-keh nön-nyü, ky'i feh hyiao-teh kyih-kao si-zông, z ti-dih Zông-ti? Su-i siang tso si-zông-keh bong-yiu cü-ts, ziu-z Zông-ti-keh dziu-dih.

·5 Sing-shü su kông, djü ze ngô-he li-min-keh Sing-Ling we dong tu-gyi-keh yüoh-sing feh? Ng-he ts'eng keh shih-wa z hyü-kô feh?

·6 Dæn-z Ge z kah-nga kô-ts'eo eng-yü. Su-i kông, “Zông-ti gyü-jih kyiao-ngao cü-ts, s eng-yü peh ky'in-hyü-keh nying.”

·7 Su-i, ng-he yüong jing-voh Zông-ti: dæn-z iao gyü-jih mo-kyü, mo-kyü ziu we li-k'e ng-he.

·8 Ts'ing-gying Zông-ti, Zông-ti ah we ts'ing-gying ng-he. Ng-he ze-nying, siu iao si kön-zing; ng-he sæn-sing liang-i cü-ts, sing iao tsông kyih-zing.

·9 Iao z 'eng z, sing-t'ong, di-k'oh: ng-he-keh hyi-siao iao pin-tso t'ong-k'oh, ng-he-keh kw'a-lôh iao pin-tso iu-zeo.

·10 Ze Cü min-zin iao ti-sing-siao-i; Cü ziu we kyü ng-he zông.

·11 Hyüong-di, hyiao liang-'ô hyü-pông. Hyü-pông hyüong-di, sing-p'ön hyüong-di cü-ts, ziu-z hyü-pông leh-fæh, sing-p'ön leh-fæh. Ng ziah-z sing-p'ön leh-fæh, ziu feh-z i-jing leh-fæh-keh nying, z sing-p'ön-keh nying.

·12 Zao leh-fæh Cü-ts z tsih-yiu ih-yü, Ge neng-keo kyiu nying, neng-keo mih-gao nying: ng z kæh-nying, hao sing-p'ön bih-nying?

·13 Ng-he ze-teh kông, Kying-nying 'oh-tsia t'in-nyiang ngô-he tao m zing-li k'e, ze-kæn djü ih-nyin, tso sang-i, dzæn dong-din;

·14 ng-he feh hyiao-teh t'in-nyiang z-kön z tsa-sang. Ng-he-keh sing-ming ziang zah-m? K'o-pi vu-lu, dzæn-z ze-teh mah-ding sæn-k'e.

·15 Ng-he ing-ke kông, “Cü ziah-z k'eng peh ngô-he tso nying, ngô-he hao t'ih tso, 'oh-tsia t'ih tso.”

·16 Yin-ze ng-he yü kyiao-ngao la-t'in: keh-yiang-ts la-t'in tu z feh hao.

·17 Su-i, hyiao-teh tso hao, feh tso cü-ts, ge yiu ze.


## Nk. 5.

**_1 Tsôh-ôh-keh ze-cü iao p'ô Zông-ti-keh ying-væh. 7 Ngô-he ing-ke 'ôh sin-ts-nying teh Iah-pah zing-ne-keh pông-yiang: 12 hyiao væh-zi, 13 ziu k'u iao tao-kao, kw'a-lôh iao ts'ông-s, 16 iao jü-de tsiao-nying z-keh dzæn-c'ü, ng de ngô ngô de ng tao-kao, 19 li-k'e tsing dao-li, tseo dzæn-lu cü-ts iao peh ge-he ta-cün-le._**

·1 NG-HE ze-ü, yü iao ling-djôh ng-he-keh næn-deo, iao e-pe da-k'oh.

·2 Ng-he-keh ze-veh yi-kying wa-gao, ng-he-keh i-zông yi-kying cü-gao.

·3 Ng-he-keh kying-ts nying-ts z fæh-siu-gao; ping-ts'ia keh fæh-siu we tso 'e ng-keh te-tsing, we ziang ho ky'üoh-tsing ng-he-keh nyüoh.

·4 Pông ng-he siu-keh-keh kong-nying, ng-he yiu-yi ge-keh kong-din, ze-teh kyiao-hæn: wæ-yiu keh siu-keh cü-ts-keh kyiao-hæn yi-kying tsing keh-yü t'in-ping-t'in-tsiang-keh Cü ng-tô-li.

·5 Ng-he ze si-zông yi-kying sô-wa tsôh-ôh; yiang-coh ng-he-keh sing, ziang cong-sang tæn-teng sæh-keh nyih-ts.

·6 Ng-he yi-kying ding kong-nyi nying-keh ze, peh ge sæh-gao; ge ah feh tsu ng-he.

·7 SU-I hyüong-di, ng-he iao zing-ne, teng-tao Cü le-keh nyih-ts. Cong-din nying sô-mông din-di ting hao c'ih-sæn, we ne-sing teng-'eo ge, teng-tao teh-djôh zin 'eo keh liang-t'ao yü.

·8 Ng-he ah ing-ke zing-ne; kyin-ku ng-he-keh sing: ing-yü Cü le-keh nyih-ts yi-kying gying-gao.

·9 Hyüong-di, hyiao jü-de ün-'eng, sang-teh ng-he bi sing-p'ön: keh-yü
sing-p'ön-keh Cü z gyi ze meng-k'eo.

·10 Ngô keh hyüong-di, vong Cü ming-deo kông dao-li-keh sin-ts-nying, ng-he yüong ge tso ky'üoh-k'u zing-ne-keh pông-yiang.

·11 Zing-ne tao-ti cü-ts, ngô-he sön ge yiu foh-ky'i. Ng-he yi-kying t'ing-djôh Iah-pah-keh zing-ne, hyiao-teh Cü ts-'eo tsa-sang, z ting z-pe, ting e-lin.

·12 Ngô-keh hyüong-di, ting iao-kying, hyiao væn-zi, hyiao ts-tin t'in, hyiao ts-tin di, ah hyiao ts-tin bih-yiang væh-zi: ng-he tsih iao z, kông z; feh-z, kông feh-z; sang-teh ng-he bi sing-p'ön.

·13 Ng-he cong-yiang yiu ky'üoh-k'u cü-ts, iao tao-kao. Yin kw'a-lôh cü-ts, iao ts'ông s.

·14 Ng-he cong-yiang yiu sang-bing-keh nying, iao ts'ing kao-we-li-keh tsiang-lao le; k'ao-djôh Cü-keh ming-deo, yüong yiu fu ge, yü ge tao-kao:

·15 yiu siang-sing-keh tao-kao hao kyiu keh bing-nying, Cü we peh ge nang-ky'i; ge ziah yiu ze væn-ku, ah we peh ge sô-gao.

·16 Ng-he kôh-nying iao jü-de tsiao-nying z-keh dzæn-c'ü, ping-ts'ia ng de ngô, ngô de ng, jü-de tao-kao; peh ng-he-keh bing we hao. Kong-nyi nying-keh ts'ih-sing tao-kao ting yiu kying-dao.

·17 Yi-li-ô z teh ngô-he sing-zing siang-dong-keh nying, ge ts'ih-sing gyiu feh lôh yü; ziu yiu sæn-nyin ling loh-ke nyüih yü feh lôh di;

·18 ts-'eo ge gyiu yü; t'in ziu lôh yü, di ah fæh-c'ih t'u-sæn.

·19 Hyüong-di, ng-he cong-yiang ziah yiu li-k'e tsing dao-li tseo ts'ô-lu cü-ts, ziah yiu nying ta ge cün-le; hao hyiao-teh, peh ze-nying jong ge ts'ô-lu tseo-cün cü-ts, z kyiu ih-ke ling-weng c'ih s-lu, ah we tsô-ke hyü-to ze-ky'in.




