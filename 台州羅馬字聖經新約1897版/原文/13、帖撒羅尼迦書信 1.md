
# S-DU PAO-LO SIA PEH T'IH-SÆH-LO-NYI-KÔ NYING KEH DI-IH-FU SHÜ-SING.


## 1 T. 1.

**_1 Pao-lo kông ge tao kao z-'eo, tsa-sang kyi-nyin T'ih-sæh-lo-nyi-kô nying: 5 hyiao-teh ge z lao-zih siang-sing kyü-voh Zông-ti._**

·1 PAO-LO, Si-læh, Di-mo-t'a, t'ao-sing T'ih-sæh-lo-nyi-kô ze-ü Vu-ts'ing Zông-ti teh Cü Yia-su Kyi-toh-keh kao-we: Dæn-nyün Zông-ti ngô-he Vu-ts'ing, teh Cü Yia-su Kyi-toh, s-lôh eng-yü bing-ön peh ng-he.

·2 Ngô-he yü ng cong-nying z-k'eh kön-zia Zông-ti, tao-kao z-'eo kyi-nyin ng-he;

·3 ze ngô-he Vu-ts'ing Zông-ti min-zin feh hyih s-ts'eng ng jong siang-sing-keh teh-'ang, zing-e-keh lao-loh, sô-mông ngô-he Cü Yia-su Kyi-toh-keh zing-ne;

·4 ing-yü hyiao-teh ng-he, ts'ing-e-keh hyüong-di, z Zông-ti su kæn-shün;

·5 ing-yü ngô-he-keh foh-ing djün tao ng-he su-ze, fi-tæn yiu k'eo-ze, ah yiu neng-kön, yiu Sing-Ling, yiu toh-zih siang-sing-keh bing-kyü; ng ah hyiao-teh ngô-he ze ng-he cong-yiang, yü ng-he z tsa-sang tso nying.

·6 Ng ze hyü-to k'u-næn li-min yiu Sing-Ling-keh kw'a-lôh tsih-ziu keh dao-li, we tsiao ngô-keh yiang, yi tsiao Cü-keh yiang;

·7 z-t'ih tso Mô-gyi-teng Ô-ke-ô cong sing-du-keh pông-yiang.

·8 Ing-yü Cü-keh dao-li yi-kying jong ng-he yiang-k'e, fi-tæn ze Mô-gyi-teng teh Ô-ke-ô, ziu-z kôh-c'ü tu t'ing-djôh ng siang-sing Zông-ti-keh ming-sing; su-i ngô-he ih-kyü tu feh yüong kông.

·9 Ge-he z-kyi ze-teh kông ngô-he ky'i-deo we-djôh ng z-kön z tsa-sang, ng-he tsa tön-gao ngeo-ziang kyü-voh Zông-ti, voh-z tsing weh-keh Zông-ti,

·10 yi teng-de Ge N-ts jong t'in kông-ling, ziu-z yi-kying peh Ge jong s-nying cong-yiang weh-cün-le-keh Yia-su, we kyiu ngô-he min-gao tsiang-le-keh nu-ky'i.


## 1 T. 2.

**_1 Foh-ing tsa-sang djün tao T'ih-sæh-lo-nyi-kô, Pao-lo tsa-sang djün foh-ing, ge-he tsa-sang tsih-ziu foh-ing. 18 Pao-lo zao yün-ku tah-liao kong-fu vong kyin ge-he, zao yün-ku hwön-hyi kyin ge._**

·1 Hyüong-di, ng-he z-kyi hyiao-teh, ngô-he ky'i-deo we-djôh ng-he feh-z vu-ih:

·2 ngô-he ze Fi-lih-pi shü-tsih yi-zin ziu nying-keh 'e, bi nying tsao-t'æh, z ng-he su hyiao-teh, dæn-z ze hyü-to ts'ao-lön cong-yiang we ze-ü ngô-he-keh Zông-ti fông-tæn djün Zông-ti-keh foh-ing peh ng-he.

·3 Ing-yü ngô-he-keh ky'ün-hwa feh-z c'ih-ü kô-i, feh-z c'ih-ü we-u, feh-z c'ih-ü kæn-tsô:

·4 z Zông-ti hwön-hyi peh foh-ing t'ôh-fu ngô-he, ngô-he su-i t'ih kông; feh-z iao peh nying cong-i, z iao peh dzô-ts'æh ngô-he sing-keh Zông-ti cong-i.

·5 Ngô-he vong yüong vong-zing shih-wa, z ng-he su hyiao-teh; ah vong zeng s-'ô t'ön-sing, Zông-ti hao tso te-tsing:

·6 yi feh-z ze ng-he su-ze, 'oh-tsia bih-nying su-ze, siang nying-keh ts'ing-tsæn, ngô-he tso Kyi-toh-keh s-du, nyün-z k'o-i lin-le ng-he.

·7 Dæn-z 'o-ky'i ze ng-he cong-yiang, ziang na-nyiang ta siao-nying:

·8 ngô-he ah z-t'ih ts'ih-sing s-ts'eng ng, fi-tæn hwön-hyi peh ng Zông-ti-keh foh-ing, lin z-kyi sing-ming ah zing-nyün peh ng, ing-yü ng-he z ngô-he su e-sih-keh.

·9 Hyüong-di, ngô-he-keh lao-loh sing-k'u ng kyi-teh-lao: djün Zông-ti-keh foh-ing peh ng, nyih yia tso sang-weh, peh ngô-he fe lin-le ng-he kæh-nying.

·10 Ng teh Zông-ti hao tso te-tsing, ngô-he ze ng siang-sing cü-ts cong-yiang z tsa ts'ing-kyih, tsa kong-nyi, m-kao hao p'i-bing:

·11 ng ah hyiao-teh ngô-he z tsa ky'ün-hwa, ön-yü, coh-fu ng-he kôh-nying, ziang pang teh z-keh n-nô,

·12 iao peh ng-keh 'ang-yü neng-keo 'eh-djôh Zông-ti-keh ts-i, Ge dziao ng-he le, tsing Ge-keh koh, teh-djôh Ge-keh yüong-wa.

·13 Su-i ngô-he z-k'eh kön-zia Zông-ti. ing-yü ng-he jong ngô-he t'ing-djôh Zông-ti-keh dao-li, tsih-ziu ge, feh sön nying-keh dao-li, z Zông-ti-keh dao-li, keh tsing z Zông-ti-keh dao-li, z kön-dong ng-he siang-sing cü-ts-keh sing.

·14 Hyüong-di, Yiu-t'a koh ze-ü Kyi-toh Yia-su tso Zông-ti-keh kao-we, ng-he z 'ôh-ku ge yiang: ing-yü ng-he ze peng-koh nying siu-li ky'üoh-k'u, teh ge-he ze Yiu-t'a nying siu-li ih-yiang;

·15 ge-he tsông-s Cü Yia-su teh z-keh sin-ts-nying, yi kön-c'ih ngô-he, z feh peh Zông-ti cong-i, yi teh cong-nying tsôh-te;

·16 feh hyü ngô-he kông dao-li peh bih-koh nying, hao peh ge-he teh kyiu; ge z-zông z-t'ih ôh-kwön mön-ying: dæn-z gyih-do-keh nu-ky'i yi-kying ling-djôh ge.

·17 Hyüong-di, ngô-he dzæn-z teh ng li-k'e, z kyi-sing, feh-z sing, kang-kô ts'ih-sing iao teh ng-he we-min:

·18 su-i ngô Pao-lo siang tao ng su-ze le, feh-ts ih-t'ao, yiu liang-t'ao; tsih-z Sæh-dæn tsu-lao ngô-he.

·19 Ing-yü ngô-keh sô-mông, teh kw'a-lôh, teh kao-hying-keh kwön-min, z zah-m? Ky'i feh-z ng-he tao ngô-he Cü Yia-su Kyi-toh le z-'eo, ze Ge min-zin?

·20 Ing-yü ng-he z ngô-he-keh yüong-wa teh kw'a-lôh.


## 1 T. 3.

**_1 Pao-lo kông z yü ge e-sih ge-he ts'a Di-mo-t'a tao ge su-ze, hao ön-yü kyin-ku ge-he: 10 ziu de ge gyiu, siang tao ge su-ze le._**

·1 Su-i ngô-he tse zing-ne-feh-lao, zing-nyün doh-ke djü ze Ngô-tin;

·2 ts'a ngô-he hyüong-di Di-mo-t'a, z Zông-ti-keh ts'a-s, ngô-he djün Kyi-toh foh-ing-keh pông-siu, kyin-ku ng-he, ky'ün ng-he kah-nga zeng siang-sing-keh sing;

·3 sang-teh yiu nying yü keh-sih k'u-næn sing-li yiao-dong; ing-yü ng z-kyi hyiao-teh ngô-he z yü keh z-kön sih-lih.

·4 Ing-yü ngô-he teh ng jü-de z-'eo yü-sin teh ng kông-ku, ngô-he pih-iao ziu wæn-næn; ts-'eo lao-zih z-t'ih, z ng-he su hyiao-teh.

·5 Su-i ngô tse zing-ne-feh-lao, ziu ts'a nying k'e tang-t'ing ng-he siang-sing-keh sing; sang-teh keh s-s cü-ts yi-kying s-s ng-he, ngô-he-keh lao-loh ziu lôh-k'ong.

·6 Yin-ze Di-mo-t'a jong ng su-ze cün-le, t'ong-ts ngô-he hao sing-sih, kông ng-he siang-sing-keh sing teh zing-e, ping-ts'ia z-k'eh ts'ih-sing s-nyin ngô-he, zih-feng siang-kyin ngô-he, ziang ngô-he iao kyin ng-he ih-yiang;

·7 hyüong-di, ngô-he su-i yü ng-keh z-kön, t'ing-djôh ng-keh siang-sing, ze ngô-he ih-ts'ih wæn-næn kw'eng-k'u cong-yiang, teh-djôh ön-yü:

·8 ing-yü ng-he ze-ü Cü neng-keo gyi-lao, ngô-he ziu yiu sing-ming.

·9 Ngô-he yü ng z-kön ze ngô-he Zông-ti min-zin su yiu ih-ts'ih-keh kw'a-lôh, tsa neng-keo kön-zia Zông-ti pao-zing Ge-keh eng-yü;

·10 nyih yia kah-nga hyüih-sing gyiu-gyiu, siang teh ng kyin min, hao pu-coh ng siang-sing-keh ky'üih-siao?

·11 Dæn-nyün Zông-ti ngô-he Vu-ts'ing teh Cü Yia-su Kyi-toh ying-dao ngô-he-keh lu tao ng su-ze:

·12 dæn-nyün Cü kô-ts'eo ng-keh zing-e, peh ng-he we yüih-fæh siang-e, kah-nga e-sih cong-nying, teh ngô-he e-sih ng-he ih-yiang;

·13 peh Ge we kyin-ku ng-he-keh sing, ze Zông-ti ngô-he Vu-ts'ing min-zin neng-keo sing-zin m p'i-bing, dzih tao ngô-he Cü Yia-su Kyi-toh teh Ge cong sing-du jü-de le z-'eo.


## 1 T. 4.

**_1 Ky'ün ge tso pah-yiang gyin-zing z-kön zông-zin, 6 iao tso nying tsing-dzih, ts'ing-kyih, 9 iao jü-de siang-e, 11 ön-zing tso nying, kôh-nying kwön z-kyi z-kön: 13 weh-cün-le teh Cü tse le z-kön._**

·1 TSONG-Z-NYIN-TS, hyüong-di, ng-he kyi-zin tsih-ziu ngô-he-keh kao-hyüing ing-ke tsa-sang tso nying hao peh Zông-ti hwön-hyi, yin-ze ngô-he ze-ü Cü Yia-su gyiu-k'eng ng, ky'ün ng, yüih-fæh yüong hyüih-sing tso.

·2 Ng-he hyiao-teh ngô-he k'ao-djôh Cü Yia-su z tsa-sang coh-fu ng.

·3 Zông-ti-keh ts-i z iao peh ng-he sing-zin, iao ng-he feh bang-djôh kæn-ying;

·4 iao kôh-nying hyiao-teh pao-siu z-keh kyi-sing ts'ing-kyih, yiu t'i-min,

·5 feh-k'o dong yüoh-sing, ziang feh sih-teh Zông-ti-keh bih-koh nying;

·6 yü keh z-kön, feh-k'o ku-veng we-ky'üoh ng-keh hyüong-di: ing-yü Cü pih iao sing-ün bæn keh-sih ih-ts'ih z-kön, ziang ngô-he zin-deo teh ng kông-ku, yi tso te-tsing.

·7 Zông-ti dziao ngô-he le, feh-z iao ngô-he we-u, z iao ngô-he ts'ing-kyih.

·8 Su-i gyü-jih cü-ts, feh-z gyü-jih nying, z gyü-jih Zông-ti, Ge s-peh ngô-he Ge-z-keh Sing-Ling.

·9 Kông-tao ts'ing-e hyüong-di z-kön, ng-he feh yüong ngô sia sing ky'ün ng; ing-yü ng-z mong Zông-ti-keh kao-hyüing neng-keo jü-de siang-e;

·10 ng-he yi e-sih Mô-gyi-teng-keh cong hyüong-di. Dæn-z ngô-he ky'ün ng-he hyüong-di, iao kah-nga z-t'ih,

·11 ih-sing wa-sön hao ön-zing tso nying, kôh-nying kwön z-keh z-kön, ts'ing-siu tso sang-weh, ziang ngô-he yi-kying coh-fu ng-he ku;

·12 iao ng-he teh nga-kao nying li-li-siang-de, ng-z ah fe ky'üih-siao.

·13 HYÜONG-DI, kông-tao yi-kying kw'eng-k'e cü-ts, ngô feh iao ng-he feh ming-bah; sang-teh ng tæn sing-z, ziang gyi-yü-keh nying, ge z 'ao-vu sô-mông.

·14 Ngô-he ziah-z siang-sing Yia-su s-gao yi weh-cün-le, k'ao-djôh Yia-su kw'eng-k'e cü-ts, Zông-ti we peh ge-he teh Yia-su jü-de ta-le.

·15 Ngô-he vong Cü-keh ming teh ng kông, Cü le z-'eo ngô-he wæ ze-i-keh weh-nying tsong fe sin-jü kw'eng-k'e cü-ts.

·16 Ing-yü Cü we fæh-c'ih ting hyiang-keh 'ao-ling, yüong t'in-s-tsiang sing-hyiang teh Zông-ti-keh 'ao-deo, Ge-z jong t'in kông-lôh; ze-ü Kyi-toh-keh s-nying we sin nang-ky'i;

·17 'eo-le we ta ngô-he ze-i-keh weh-nying, teh ge-he jü-de zo yüing sing-zông k'ong-cong k'e nying-tsih Cü: ngô-he we üong-yün teh Cü jü-de.

·18 Su-i, hao yüong keh-fæn shih-wa jü-de ön-yü.


## 1 T. 5.

**_1 Yia-su tse-le z-kön, 16 feng-fu ge hyü-to z-kön, 23 gyiu Zông-ti coh-foh ge-he._**

·1 Dæn-z nyih-ts teh z-'eo, ng-he hyüong-di feh yüong ngô sia sing peh ng.

·2 Ing-yü ng-z ah ming-ming hyiao-teh Cü-keh nyih-ts le ziang yia-li-keh zeh.

·3 Ge-he kông t'a-bing ön-weng z-'eo, 'o-tse we mah-ding ling-djôh ge, ziang du-t'ong ling-djôh shông-sing nyü-nying; ge-he tsong dao-feh-ku.

·4 Hyüong-di, ng feh-z djü ze heh-ön-li, peh keh nyih-ts ziang zeh ling-tao ng-he:

·5 ng-he tu z kwông-ming nyih-li-keh nying: ngô-he bing-fi yia-li moh-heh-keh nying:

·6 su-i ngô-he feh iao ziang bih-nying kw'eng-k'e, z iao su-sing, kying-zing.

·7 Kw'eng-k'e cü-ts z yia-li kw'eng; ky'üoh-cü cü-ts z yia-li ky'üoh.

·8 Dæn-z ngô-he tso nyih-li-keh nying iao kying-zing; tsiah-zông siang-sing teh zing-e tông wu-sing-kying, wæ-yiu sô-mông kyiu-sing tông t'ih-mao.

·9 Ing-yü Zông-ti feh-z sih-lih ngô-he ziu nu-ky'i, z sih-lih ngô-he k'ao-djôh ngô-he Cü Yia-su Kyi-toh hao teh kyiu,

·10 Ge z yü ngô-he s, peh ngô-he wæ-z sing wæ-z kw'eng, tu neng-keo teh Ge jü-de weh.

·11 Su-i iao jü-de ön-yü, jü-de zing-ziu teh-'ang, ziang ng-he su tso.

·12 HYÜONG-DI, ze ng-he cong-yiang lao-loh, ze-ü Cü kwön-li ng-he, kying-ka ng-he cü-ts, ngô-he ts'ing ng-he tsiao-nying ge,

·13 ping-ts'ia yü ge su tso z-kön yüong kah-nga e-kying ge. Iao jü-de 'o-moh.

·14 Hyüong-di, ngô-he ky'ün ng-he kying-ka lön-tso cü-ts, ön-yü m tæn-liang cü-ts, fu-zu m lih-liang cü-ts, kw'ön-shü cong-nying.

·15 Yüong liu-sing hyiao yi ôh pao ôh; feh-leng de z-keh nying, 'oh-tsia de cong-nying, tu iao z-zông kön-kying 'ang-zin.

·16 Iao z-zông kw'a-lôh;

·17 iao dziang-z tao-kao:

·18 yiang-yaing z-kön yüong coh-zia; ing-yü Zông-ti ts-i ze-ü Kyi-toh Yia-su iao ng-he t'ih tso.

·19 Feh-k'o meng-u Sing-Ling:

·20 Feh-k'o miao-z sin-ts shih-wa.

·21 Iao bin-pih ih-ts'ih z-kön: hao-keh, iao siu-lao.

·22 Li-yün yiang-yiang ôh-z.

·23 Dæn-nyün keh-yü bing-ön-keh Zông-ti peh ng-he zih-coh sing-zin; dæn-nyün ng-keh ling-sing teh ling-weng teh kyi-sing tao ngô-he Cü Yia-su Kyi-toh le z-'eo zih-jün pao-lao, m-kao hao p'i-bing.

·24 Keh-yü dziao ng-he le Cü-ts z sing-zih, Ge pih we tso-zing.

·25 Hyüong-di, iao de ngô-he tso tao-kao.

·26 Iao ts-zing 'ang o-cü-keh li t'ao-sing cong hyüong-di.

·27 Ngô t'ôh Cü-keh ming-deo feng-fu ng-he hao doh keh-fu sing peh sing-zin-keh cong hyüong-di t'ing.

·28 Dæn-nyün ngô-he Cü Yia-su Kyi-toh-keh eng-yü teh ng-he jü-de. Ô-meng.








