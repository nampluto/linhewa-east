
# S-DU PAO-LO SIA PEH KO-LO-SI NYING KEH SHÜ-SING.


## Kl. 1.

**_1 Sin t'ao-sing kao-yiu, ziu yü ge-he-keh siang-sing kön-zia Zông-ti, 7 te-tsing Yi-pô-feh su djün-keh dao-li. 9 Gyiu Zông-ti kô eng-yü peh ge-he, 14 ka-shih tsing-keh Kyi-toh, 21 ky'ün ge-he tsih-ziu Yia-su Kyi-toh, te-tsing ge-z su kông-keh dao-li._**

·1 VONG Zông-ti ts-i tso Yia-su Kyi-toh-keh s-du Pao-lo, teh hyüong-di Di-mo-t'a,

·2 t'ao-sing Ko-lo-si sing-du, ze-ü Kyi-toh tso cong-sing-keh hyüong-di: Dæn-nyün Zông-ti ngô-he Vu-ts'ing, teh Cü Yia-su Kyi-toh s-lôh eng-yü bing-ön peh ng-he.

·3 Ngô-he kön-zia Zông-ti ngô-he Cü Yia-su Kyi-toh-keh Vu-ts'ing, z-k'eh de ng-he tao-kao,

·4 ing-yü t'ing-djôh ng siang-sing Kyi-toh Yia-su, ts'ing-e cong sing-du-keh sing-sih,

·5 yü ng-he ze t'in-zông su zeng-kæn-keh sô-mông, ziu-z ze foh-ing tsing-dao ng-he tsao-yi t'ing-djôh-ku,

·6 keh foh-ing yi-kying djün tao ng-he su-ze; ziang djün tao t'in-'ô, tao-c'ü kyih-ko: yi ziang ze ng-he cong-yiang jong ng-he t'ing-djôh foh-ing, zih-ze sih-teh Zông-ti-keh eng-yü ts-'eo kyih-ko;

·7 keh dao-li ng-he ah jong Yi-pô-feh 'ôh-ku; ge z ngô-he su ts'ing-e dong-de nu-boh, yü ng-he tso Kyi-toh cong-sing ts'a-s.

·8 Ge yi peh ng-he ze-ü Sing-Ling su yiu-keh zing-e, t'ong-ts ngô-he.

·9 Yü-ts, ngô-he jong t'ing-djôh ts-'eo de ng-he tao-kao feh hyih, gyiu Zông-ti peh ng-he yiu ih-ts'ih ts'ong-ming teh ling-keh kyin-sih, hao dziang-si hyiao-teh Ge-keh ts-i,

·10 peh ng-he tso nying k'o-i 'eh-djôh Cü, yiang-yiang peh Ge hwön-hyi, kyih ih-ts'ih hao 'ang-yü-keh ko-ts, kô-ts'eo sih-teh Zông-ti-keh ts-sih;

·11 tsiao Ge yüong-wa-keh lih-liang, teh-djôh ih-ts'ih-keh neng-kön ting kyin-ku, hao kao-hying zeng ih-ts'ih zing-ne teh dziang-yün-ts sing;

·12 yi kön-zia Vu-ts'ing, ing-yü Ge peh ngô-he neng-keo jü-de teh-djôh sing-du kwông-ming-keh sæn-nyih;

·13 Ge z kyiu ngô-he c'ih heh-ön si-deo, ts'in ngô-he tao Ge ts'ing-e N-ts-keh koh;

·14 ngô-he ze-ü Ge k'ao-djôh Ge-keh hyüih, yiu c'ü-joh-keh hao-c'ü, ziu-z ze-keh sô-min:

·15 Ge z keh-yü mông-feh-djôh Zông-ti-keh ying-ziang, sang ze væn-veh ts-zin;

·16 ing-yü væn-veh tu z Ge ts'iang-zao, feh-leng ze t'in-zông, ze di-zông, mông-teh-djôh, mông-feh-djôh, 'oh-tsia tsiah-yü, gyün-ping, kyüing-wông, teh kwön-tsiang; væn-veh ts'iang-zao, tu z k'ao-djôh Ge, kyü-yü Ge;

·17 Ge ah z sin-jü væn-veh, væn-veh k'ao Ge lin-lao.

·18 Kao-we z Ge-keh kyi-sing, Ge z kyi-sing-keh Deo: Ge z Ky'i-deo, jong s-nying cong-yiang sin weh-cün-le-keh; z-t'ih, ze yiang-yiang li-min tu z Ge tso di-ih.

·19 Ing-yü Vu-ts'ing hwön-hyi peh ih-ts'ih-keh mön-coh tu djü ze Ge li-min;

·20 yüong Ge zih-z-kô-keh hyüih tông 'o-z-nying, iao peh væn-pah, feh-leng ze di-zông, ze t'in-zông, tu k'ao Ge hao teh Z-kyi 'o-hao.

·21 Ng-he su-le z teh Zông-ti kah-k'e, sing-li ün-'eng Ge, yi tsôh-ôh;

·22 yin-ze ze-ü Ge-keh nyüoh-sing, yü Ge s, yi-kying peh ng-he 'o-hao; peh ng-he tso sing-zin m-u-tin m p'i-bing-keh nying hao gyi ze Ge min-zin;[^1-22]

·23 ziah-z ng-he siang-sing-keh sing dziang-z kyin-ku lao-weng, feh yiao-dong feh li-k'e ng-he su t'ing-ku foh-ing-keh sô-mông, keh foh-ing z yi-kying djün peh t'in-'ô cong-nying t'ing; ngô Pao-lo z keh foh-ing-keh ts'a-s.

·24 Yin-ze ngô de ng-he ziu keh k'u-næn, z hwön-hyi: ngô yü Kyi-toh-keh kyi-sing, ziu-z kao-we, ze z-keh nyüoh-sing pu-coh Kyi-toh su ky'üih-siao-keh k'u-næn;

·25 ngô z tso kao-we-keh ts'a-s, tsiao Zông-ti yü ng-he su s-peh ngô-keh tsih-veng, hao djün-pin Zông-ti-keh dao-li,

·26 ziu-z jong zao t'in-di si-si-de-de su ing-zông keh ao-miao z-kön, yin-ze z hyin-c'ih peh Ge sing-du,

·27 Zông-ti z iao peh ge-he hyiao-teh, keh ao-miao z-kön ze bih-koh nying cong-yiang, keh fu-coh-keh yüong-wa z tsa-sang: ziu-z Kyi-toh ze ng-he li-min, hao tso sô-mông yüong-wa-keh bing-kyü:

·28 ngô-he djün Kyi-toh, yüong ih-ts'ih ts'ong-ming kying-ka væn-pah nying, kao-hyüing væn-pah nying, iao peh væn-pah nying tu ze-ü Kyi-toh Yia-su neng-keo jün-bi gyi ze Zông-ti min-zin;

·29 ngô su-i z-t'ih lao-loh, tsiao Ge lih-liang ting kön-dong ngô-keh sing, gyih-lih tso keh z-kön.


## Kl. 2.

**_1 Ky'ün ge dziang-z ze-ü Kyi-toh, 8 kying-vông hyü-hwa hong-p'in-keh 'ôh-veng, 18 kyüong-vong t'in-s, 20 teh leh-fæh-keh li-tsih, ziu-z ze-ü Kyi-toh wön-jün._**

·1 NGÔ iao ng-he hyiao-teh ngô yü ng-he, teh Lao-ti-kô-keh kao-yiu, lin væn-pah vong teh ngô we-min cü-ts, z ting gyih-lih tso tao-kao;

·2 iao ge-he sing-li teh-djôh ön-yü, jü-de siang-e 'eh-z-yü-ih, yiu ih-ts'ih fu-coh k'ôh-zih-keh kyin-sih, we ming-ming sih-teh Vu-ts'ing Zông-ti teh Kyi-toh-keh ao-miao,

·3 yiang-yiang ts'ong-ming ts-sih-keh pao-pe tu ze-ü Ge ing-lao.

·4 Ngô su-i t'ih kông, sang-teh yiu nying yüong dông-din-mih-ti shih-wa hong-yiu ng-he.

·5 Ngô kyi-sing shü-tsih teh ng tsang-yün, ling-sing z teh ng jü-de, kao-hying mông-djôh ng yiu ts'-jü, kyin-ku siang-sing Kyi-toh.

·6 Ng-he kyi-zin tsih-ziu Kyi-toh Yia-su keh-yü Cü, ing-ke ze-ü Ge tso nying,

·7 ze-ü Ge keng-deo cong-teh sing, oh-yü z-zông ky'i-zông, su siang-sing-keh dao-li kyin-ku siu-lao, tsiao yi-kying 'ôh-ku, kah-nga zeng kön-zia sing.

·8 Yüong liu-sing, sang-teh yiu nying peh keh hyü-hwa hong-p'in-keh 'ôh-veng yiu-'oh ng-he, z tsiao nying su djün-ziu-keh kao-hyüing, si-joh-keh siao ts'ong-ming, feh tsiao Kyi-toh:

·9 ing-yü Zông-ti ih-ts'ih-keh mön-coh tu zing ih-ke kyi-sing djü ze Kyi-toh li-min,

·10 ng-he ah ze-ü Ge c'ong-mön, Ge z væn-pah kyüing-wông kwön-tsiang-keh Deo:

·11 ng-he ze-ü Ge ziu tsiu-keh-li, feh-z nying siu su 'ang-keh tsiu-keh-li, z t'eh-c'ih nyüoh-sing ze-ôh-keh sing-t'i, ziu Kyi-toh-keh tsiu-keh-li;

·12 ziu si-li z-'eo z teh Ge jü-de ön-tsông, yü siang-sing Zông-ti peh Ge jong s-nying cong-yiang nang-ky'i-keh neng-kön ah z teh Ge jü-de nang-ky'i.

·13 Ng-he su-le ze ze-nyih li-min z nyüoh-sing feh ziu tsiu-keh-li-keh s-nying, yin-ze Zông-ti peh ng-he teh Ge jü-de weh, yi-kying sô-min ng-he ih-ts'ih ze-nyih;

·14 ky'ün-gao leh-fæh-keh ts'ah, ziu-z kong-kyih ngô-he, jong cong-yiang djü-gao ting ge ze zih-z-kô-zông;

·15 t'eh-gao kyüing-wông teh kwön-tsiang, yüong zih-z-kô tang-ying ge-he, hyin-ming peh cong-nying mông.

·16 Su-i, hyiao peh bih-ke p'i-bing ng-he su ky'üoh, su hæh, 'oh-tsia yü tsih-ts' ts'u-deo teh ön-sih-nyih-keh yün-ku:

·17 keh-sih tu z tsiang-le z-kön-keh ying-tsong; ge zih-ze-keh ying-ziang z Kyi-toh.

·18 Ts'ih feh-k'o bi keh-sih kô-i ky'in-hyü teh kyüong-vong t'in-s cü-ts peh ng-keh eng-sông deh-k'e, ge-he iao k'ao-kyiu vong mông-ku z-kön, i nyüoh-sing-keh sing-i k'ong-deo z tseng z do,

·19 z feh i-k'ao kao-we-keh Deo, nyün-z mön-sing k'ao-djôh Ge, yiu gao-ku kying-lôh pi-ts' 'eh-yüong lin-lôh kyin-ku, we tsiao Zông-ti djoh-ting do-ky'i.

·20 Su-i, ng-he kyi-zin teh Kyi-toh jü-de s-gao t'eh-c'ih si-joh-keh siao ts'ong-ming, tsa-sang, wæ ziang weh ze si-zông, i-jing keh-sih li-tsih,

·21 ziu-z kông, “Feh-k'o môh-môh, feh-k'o zông-zông, feh-k'o bang-djôh ge,”

·22 (tu z yüong-ku ts-'eo iao wa-gao-keh meh-z), z tsiao nying-keh feng-fu teh kao-hyüing?

·23 Keh z-kön nyün-z yiu ih-ting ts'ong-ming-keh ming-deo, we peh nying 'eo z-kyi tso li-pa, kô-i ky'in-hyü, z mo-næn z-keh kyi-sing; 'ao-vu ih-c'ü kying-lao s-yüoh.


## Kl. 3.

**_1 Ky'ün ge wa-sön zông-deo z-kön. 5 Ky'ün ge peh di-zông-keh ts-t'i s-gao, 10 t'eh-gao keh gyiu-nying, tsiah-zông Kyi-toh; 12 ky'ün ge yüong zing-e, ky'in-hyü, teh bih-yiang z-kön._**

·1 Ng-he kyi-zin teh Kyi-toh jü-de nang-ky'i, yüong wa-sön zông-deo z-kön, ziu-z Kyi-toh ze Zông-ti jing-siu-pin zo-kæn su-ze.

·2 Yüong s-nyin zông-deo z-kön, feh-k'o s-nyin di-zông z-kön.

·3 Ing-yü ng-he z yi-kying s-ku, ng-he sing-ming z teh Kyi-toh jü-de ze-ü Zông-ti ing-zông.

·4 Kyi-toh z ngô-he-keh sing-ming, Ge hyin-c'ih z-'eo, ng-he ah we teh Ge ze yüong-wa li-min jü-de hyin-c'ih.

·5 SU-I ng-he di-zông-keh ts-t'i iao peh ge s-gao, ziu-z kæn-ying, we-u, dong yüoh-sing, s-yüoh, teh t'ön-sing, ziu-z pa ngeo-ziang;

·6 yü keh z-kön Zông-ti-keh nu-ky'i z ling-djôh feh i-jing cü-ts;

·7 ng-he yi-zin ze keh-sih ze-ôh li-min du-weh z-'eo, ze ge li-min tso nying.

·8 Dæn-z ng-he yin-ze iao t'eh-c'ih ih-ts'ih ôh-z, ziu-z fæh-nu, ky'i-nao, ün-'eng, hyü-pông, teh k'eo-li we-u shih-wa:

·9 hyiao jü-de tseh-hông; ing-yü ng-he z yi-kying t'eh-gao keh gyiu-nying teh ge 'ang-yü,

·10 z tsiah-ky'i keh ts'oh-sing-keh nying; z tsiao keh-yü zao ge Cü-ts-keh væn-ts djoh-ting wön-ku, teh-djôh jün-bi-keh ts-sih:

·11 keh-yiang-ts m-kao zah-m Hyi-læh nying, Yiu-t'a nying, yiu tsiu-keh-li, m tsiu-keh-li, 'oh-tsia yi dih, tso nu-boh, feh tso nu-boh: tsih-yiu Kyi-toh z væn-pah ze væn-pah ts-cong.

·12 Ng-he kyi-zin z Zông-ti su kæn-shün, tso sing-zin ts'ing-e-keh nying, iao tsiah-ky'i z-pe, 'o-ky'i, ky'in-hyü, weng-ziu, zing-ne;

·13 ziah-z ziu nying-keh we-ky'üoh, yüong liang-'ô kw'ön-shü, liang-'ô sô-min; ziang Kyi-toh sô-min ng-he, ng ah ing-ke z-t'ih:

·14 keh ih-ts'ih z-kön ts-nga iao kô-zông zing-e, ge z jün-bi teh-'ang-keh tsong-kyih.

·15 Iao peh Zông-ti-keh bing-ön ze ng-he sing-li tso cü; yü-ts ng-he z bi dziao-le zing yü ih-t'i; ah ing-ke zeng kön-zia-keh sing.

·16 Iao peh Kyi-toh-keh dao-li djü ze ng-he sing-li mön-coh; yiu ih-ts'ih-keh ts'ong-ming peh sing-s, tsæn-mi-s, teh ling-miao-keh ko, jü-de kao-hyüing, jü-de kying-ka, yiu kön-eng-keh sing ko-ts'ông Cü.

·17 Ping-ts'ia ng-he væn-pah su tso, feh-leng kông shih-wa, tso z-kön, tu ing-ke ze-ü Cü Yia-su-keh ming-deo tso, k'ao Ge kön-zia Vu-ts'ing Zông-ti.

·18 Ng-he ts'i-ts, iao voh-z dziang-fu; keh z ze-ü Cü su ing-ke.

·19 Dziang-fu, yüong e-sih ts'i-ts, feh-k'o ky'i-de ge.

·20 Tso n-nô, iao yiang-yiang i-jing vu-meo, ing-yü keh z Cü su cong-i.

·21 Tso pang, feh-k'o kyih n-nô sang-ky'i, sang-teh ge sih-gao ts-ky'i.

·22 Tso nu-boh, iao yiang-yiang i-jing tsiao nyüoh-sing tso ng-he cü-nying-kô; feh-k'o voh-z ge ziang ngæn-zin-hwa t'ao nying cong-i, z iao tsing-sing, p'ô-gyü Zông-ti:

·23 ng-he væn-pah su tso, ih-sing zing-nyün tso, ziang voh-z Cü, feh ziang voh-z nying;

·24 ing-yü hyiao-teh jong Cü ng-he pih-ding teh-djôh sæn-nyih-keh pao-ing: ng-he z voh-z Cü Kyi-toh.

·25 Tso fi-li z-kön-keh we tsiao ge su tso-keh fi-li teh-djôh pao-ing: Cü z 'ao-vu p'in-ky'üoh.


## Kl. 4.

**_1 Ky'ün ge yüong dziang-yün-ts sing tao-kao, 5 hyiang feh sih-teh Kyi-toh cü-ts yüong ts'ong-ming. 10 T'ao-sing ge-he, gyiu Zông-ti s eng-yü peh ge._**

·1 Tso cü-nying-kô, iao kong-bing de nu-boh; ing-yü hyiao-teh ng-he ah yiu Cü-nying-kô ze t'in-zông.

·2 Iao zeng dziang-yün-ts-sing tao-kao, tao-kao z-'eo iao kying-sing, kön-zia Zông-ti;

·3 ah iao de ngô-he tao-kao, gyiu Zông-ti k'e djün-dao-keh meng peh ngô-he hao kông Kyi-toh-keh ao-miao, ngô yü keh z-kön bi t'ih-lin so-lao;

·4 peh ngô hao piao ge ming-bah, tsiao ngô su ing-ke kông.

·5 Teh nga-kao nying le-k'e yüong ts'ong-ming, yüong ts'ing-ts'-kyi-we.

·6 Ng-he kông shih-wa iao z-zông yiu eng-yü, yiu yin-keh mi-dao p'e hao, ziu we hyiao-teh tsa-sang hao we-teh kôh-nying.

·7 NGÔ ih-ts'ih z-kön T'e-kyi-ku we teh ng-he kông, ge z ts'ing-e-keh hyüong-di, cong-sing-keh ts'a-s, ze-ü Cü tso dong-z-keh nu-boh:

·8 ngô dih-di ts'a ge tao ng-he su-ze le, iao ng-he hyiao-teh ngô z-kön, ön-yü ng-keh sing;

·9 yi ts'a ng-he peng-di nying, cong-sing ts'ing-e-keh hyüong-di, O-nyi-si-meo jü-de le. Ge-he we peh ze-i z-kön tu teh ng-he kông.

·10 Ngô jü-de lôh-kæn-keh Ô-li-dæh-ku t'ao-sing ng-he, wæ-yiu Pô-nô-pô-keh nga-sang Mô-k'o ah t'ao-sing ng-he, (su ts-tin ge feng-fu shih-wa, ng-he yi-kying tsih-djôh-ku; ziah tao ng-he su-ze le, yüong tsih-ziu ge);

·11 wæ-yiu Yia-su, yi ts'ing-hwu Yiu-z-tu, t'ao-sing ng-he, keh sæn-ke z yiu tsiu-keh-li: tsih-yiu ge-he tso ngô pông-siu, jü-de bæn Zông-ti koh z-kön, ge ah z ön-yü ngô-keh sing.

·12 Yi-pô-feh t'ao-sing ng-he, ge z ng-keh peng-di nying, Kyi-toh-keh nu-boh, z-k'eh de ng-he gyih-lih tao-kao, iao ng-he jün-bi gyi-lao, zih-feng hyiao-teh Zông-ti ih-ts'ih-keh ts-i.

·13 Ge yü ng-he teh Lao-ti-kô Hyi-læh-pô-lih-keh kao-yiu z zao nyih-sing, ngô hao peh ge tso te-tsing.

·14 Keh ts'ing-e-keh t'a-i Lu-kô, wæ-yiu Ti-mô, t'ao-sing ng-he.

·15 T'ao-sing Lao-ti-kô hyüong-di, lin Ning-fæh, teh ge u-li-keh kao-we.

·16 Ngô keh-fu shü-sing ze ng-he cong-yiang doh-ku ts-'eo, hao ta-k'e peh Lao-ti-kô kao-we doh ge; keh-fu Lao-ti-kô sing ng-he ah hao do-le doh.

·17 Hao teh Ô-kyi-pu kông, “Yüong ku-djôh ng ze-ü Cü su teh-djôh-keh tsih-veng tso ge zing-kong.”

·18 Ngô Pao-lo ts'ing-pih sia liang-kyü t'ao-sing ng-he. Iao kyi-nyin ngô-keh t'ih-lin. Dæn-nyün eng-yü ling-djôh ng-he. Ô-meng.



------
[^1-22]: 原書 1-21 節，1-22 節是連在一起的，並以“21, 22”開頭。




