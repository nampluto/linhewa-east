
# S-DU PAO-LO SIA PEH T'IH-SÆH-LO-NYI-KÔ NYING KEH DI-NYI-FU SHÜ-SING.


## 2 T. 1.

**_1 Pao-lo ts'ing-tsæn ge-keh siang-sing, zing-ne teh zing-e: 11 kông ge z-k'eh de ge-he tao-kao._**

·1 PAO-LO, Si-læh, Di-mo-t'a, t'ao-sing T'ih-sæh-lo-nyi-kô ze-ü ngô-he Vu-ts'ing Zông-ti teh Cü Yia-su Kyi-toh-keh kao-we;

·2 Dæn-nyün Zông-ti ngô-he Vu-ts'ing, teh Cü Yia-su Kyi-toh, s-lôh eng-yü bing-ön peh ng-he.

·3 Ngô-he yü ng-he hyüong-di, tsiao ming-veng ing-ke z-k'eh kön-zia Zông-ti, ing-yü ng-he siang-sing-keh sing yüih-fæh do-ky'i-le, ng-he cong-nying siang-e-keh sing yüih-fæh kô-ts'eo;

·4 su-i ngô-he z-kyi ze Zông-ti cong kao-we ts'ing-tsæn ng-he, ing-yü ng-he yiu ih-ts'ih pih-næn kw'eng-k'u we zing-ne siang-sing;

·5 keh z piao-ming Zông-ti tsing-dzih-keh p'ön-tön, peh ng hao teh-djôh Zông-ti-keh koh: ng-he ah z yü keh koh ky'üoh-k'u:

·6 Zông-ti kyi-zin z tsing-dzih, pih-ding peh k'u-næn pao-ing pih-næn ng cü-ts,

·7 peh ng-he ziu k'u-næn cü-ts teh ngô-he jü-de teh-djôh ön-weng, ze Cü Yia-su teh Ge do neng-kön-keh t'in-s jong t'in hyin-c'ih z-'eo,

·8 yüong ho-yin kông ying-væh peh feh sih-teh Zông-ti cü-ts, teh feh voh ngô-he Cü Yia-su Kyi-toh foh-ing cü-ts:

·9 ge-he iao ziu ying-væh, ziu-z üong-yün mih-vông jong Cü min-zin, li-k'e Ge yü-nyin-keh yüong-wa,

·10 ziu-z Cü tse-le, ze-ü Ge sing-du teh-djôh yüong-wa, ze-ü Ge siang-sing cü-ts teh-djôh ts'ing-tsæn-keh nyih-ts, (ing-yü ngô-he-keh te-tsing ng-he yi-kying siang-sing.)

·11 Su-i ngô-he z-k'eh de ng-he tao-kao, iao ngô-he-keh Zông-ti sön ng-he 'eh-djôh keh dziao-le-keh eng-yü, yüong do neng-kön tso-zing ih-ts'ih su cong-i-keh liang-zin, teh siang-sing-keh 'ang-yü;

·12 peh ngô-he Cü Yia-su Kyi-toh-keh ming-deo ze-ü ng-he hao teh-djôh yüong-wa, ng-he ze-ü Ge ah hao teh-djôh yüong-wa, tsiao ngô-he-keh Zông-ti teh Cü Yia-su Kyi-toh-keh eng-yü.


## 2 T. 2.

**_1 Ky'ün ge hyiao yiao-dong, feh iao kying-hôh, ts'eng Kyi-toh-keh nyih-ts tao-gao, 3 keh nyih-ts vong tao, li-k'e tsing-kao z-kön sin iao le, 9 Kyi-toh-keh te-deo sin iao hyin-c'ih. 15 Tse ky'ün ge gyi-lao, de ge tao-kao._**

·1 KÔNG-TAO ngô-he Cü Yia-su Kyi-toh tse le teh ngô-he teh Ge jü-de jü-zih z-kön, ngô-he gyiu-k'eng ng-he hyüong-di;

·2 'oh-tsia yü ling, 'oh-tsia yü mao-c'ong ngô-he-keh shih-wa, feh-leng k'eo kông, sia sing, kông Kyi-toh-keh nyih-ts tao-gao, ng sing feh-k'o ky'ing-yi yiao-dong, feh-k'o kying-hôh:

·3 feh-k'o bi bih-ke mi-'oh: ing-yü keh nyih-ts vong tao, keh li-k'e tsing-kao z-kön pih iao sin le; keh ze-ôh-keh nying, mih-vông-keh n-ts, ah pih iao sin hyin-c'ih:

·4 ge z be-nyih tsing dao-li, z-kyi kyü-zông ti-dih væn-pah su ts'ing Zông-ti, su tsih-ziu li-pa, zing-ts ziang Zông-ti zo ze Zông-ti din-li, z-kyi pa-c'ih sön Zông-ti.

·5 Ngô wæ ze ng-he su-ze yiu keh z-kön teh ng-he kông-ku, ng ming-kyi feh?

·6 Yin-ze ng-he hyiao-teh yiu tsu-kah; peh ge, z-'eo ih tao, ziu hao hyin-c'ih.

·7 Keh ing-lao-keh ôh-nyih z yi-kying ze-teh fæh-tsôh; tsih-yiu keh yin-ze tsu-lao cü-ts iao sin jong cong-yiang do-ku.

·8 Keh z-'eo keh vu-fæh-vu-t'in cü-ts we hyin-c'ih, Cü we yüong Z-kyi k'eo-li-keh ky'i peh ge mih-gao, yüong Z-kyi tse-le-keh kwông-ts'e peh ge fi-gao;

·9 ge le, z tsiao Sæh-dæn-keh ze-neng, yüong ih-ts'ih neng-kön, gyi-z, teh hong-p'in-keh dziao-deo,

·10 teh ih-ts'ih fi-li-keh kæn-tsô, hong-p'in mih-vông cü-ts; ing-yü ge-he feh cong-i tsih-ziu tsing dao-li, hao peh ge teh kyiu.

·11 Zông-ti su-i peh mi-'oh-keh sing ling-djôh ge, peh ge siang-sing hông-wa;

·12 peh væn-pah feh siang-sing tsing dao-li, tæn cong-i fi-li cü-ts, tu bi sing-p'ön.

·13 HYÜONG-DI, ng-he z Cü su e-sih-keh, ngô-he yü ng ing-ke z-k'eh kön-zia Zông-ti, ing-yü Ge jong ky'i-deo kæn-shün ng-he, peh ng bi Sing-Ling ts'ing-kyih, siang-sing tsing dao-li, hao teh kyiu:

·14 Ge-z yüong ngô-he-keh foh-ing dziao ng-he le, hao teh-djôh ngô-he Cü Yia-su Kyi-toh-keh yüong-wa.

·15 Su-i, hyüong-di, iao gyi-lao, kyin-ku pao-siu ng-he su ziu-keh kao-hyüing, 'oh-tsia ngô-he k'eo kông, 'oh-tsia sia sing peh ng.

·16 Yin-ze ngô-he Cü Yia-su Kyi-toh teh ngô-he Vu-ts'ing Zông-ti, z e-sih ngô-he, s 'ong-eng peh ngô-he üong-yün ön-yü teh ting hao-keh sô-mông,

·17 dæn-nyün Ge ön-yü ng-he sing, kyin-ku ng-he we kông ih-ts'ih hao shih-wa, yiu ih-ts'ih hao 'ang-yü.


## 2 T. 3.

**_1 Ts'ing ge-he de ge tao-kao, 3 kông ge toh-zih siang-sing ge-he we t'ing ge shih-wa, 5 de ge gyiu Zông-ti, 6 ky'ün ge vông-bi læn-du teh lön-tso-keh hyüong-di, 16 t'ao-sing ge-he, de ge tao-kao._**

·1 TSONG-Z-NYIN-TS, hyüong-di, iao de ngô-he tao-kao, hao peh Cü-keh dao-li kön-kying 'ang-k'e, tao-c'ü teh-djôh yüong-wa, teh ng-he cong-yiang ih-yiang;

·2 yi peh ngô-he hao t'eh-c'ih m-li-sing ôh-nying-keh siu-li; ing-yü cong-nying bing-fi tu yiu siang-sing.

·3 Tsih-z Cü z sing-zih, Ge we kyin-ku ng, pao-wu ng neng-keo t'eh-c'ih hyüong-ôh.

·4 Ngô-he ze-ü Cü toh-zih siang-sing ng-he z ze-teh tso ngô-he su feng-fu ng, 'eo-le ah-we t'ih tso.

·5 Dæn-nyün Cü k'e-dao ng sing 'ôh Zông-ti-keh z-e, teh Kyi-toh-keh zing-ne.

·6 Hyüong-di, ngô-he yüong ngô-he Cü Yia-su Kyi-toh-keh ming-deo feng-fu ng-he, væn-pah feh i ngô-he su djün peh ge-keh kao-hyüing, lön tso-keh hyüong-di, hyiao teh ge jü-de.

·7 Ng-z hyiao-teh ing-ke tsa 'ôh ngô-he yiang: ing-yü ngô-he ze ng-he cong-yiang vong lön-tso-ku;

·8 ah vong ky'üoh bih-ke bah væn, z lao-loh sing-k'u, nyih yia tso sang-weh, peh ngô-he fe lin-le ng-he kæh-nying:

·9 bing-fi ngô-he m gyün-ping, z iao z-kyi tso ih-ke pông-yiang hao peh ng 'ôh ngô-he.

·10 Ngô-he ze ng-he su-ze z-'eo, lü-ts' z-t'ih feng-fu ng, kông, “Nying ziah feh k'eng tso sang-weh, feh ing-ke ky'üoh.”

·11 Yin-ze ngô-he t'ing-djôh ng-he cong-yiang yiu lön-tso cü-ts, ih-ting feh tso sang-weh, tæn kwön 'æn-z.

·12 Keh-yiang-ts nying, ngô k'ao ngô-he Cü Yia-su Kyi-toh feng-fu ge, ky'ün ge, yüong ön-zing tso sang-weh, ky'üoh z-keh væn.

·13 Dæn-z, hyüong-di, ng-he 'ang zin, hyiao hyih-lih.

·14 Ziah yiu nying feh i ngô-he keh-fu sing shih-wa, yüong vông-bi ge, feh iao teh ge le-k'e, peh ge we 'ôh-nying-sing.

·15 Yi hyiao ziang ün-kô k'ön-de ge, iao ziang hyüong-di kying-ka ge.

·16 Dæn-nyün keh-yü bing-ön-keh Cü z-k'eh yüong ih-ts'ih fông-fæh s-peh ng-he bing-ön. Dæn-nyün Cü teh ng-he cong-nying jü-de.

·17 Ngô Pao-lo ts'ing-pih sia liang-kyü t'ao-sing ng, keh z tso me-fu shü-sing-keh kyi-'ao: ngô z-t'ih sia-fæh.

·18 Dæn-nyün ngô-he Cü Yia-su Kyi-toh-keh eng-yü teh ng-he cong-nying jü-de. Ô-meng.








