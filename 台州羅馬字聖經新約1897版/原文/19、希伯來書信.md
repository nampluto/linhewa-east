
# S-DU PAO-LO SIA PEH HYI-PAH-LE NYING KEH SHÜ-SING.


## H. 1.

**_1 Kyi-toh ze keh meh-de z-si jong t'in lôh-væn, 4 Kyi-toh pi t'in-s wæ tseng-kyü._**

·1 ZÔNG-TI jong-zin ze-ü cong sin-ts-nying yüong hyü-to fông-fæh lü-ts' teh tsu tsong kông,

·2 tao keh meh-de z-si ze-ü Ge-keh N-ts teh ngô-he kông, sih-lih Ge hao tsih-djôh væn-veh tso sæn-nyih, yi z t'ôh Ge ts'iang-zao t'in-di;

·3 Ge z Zông-ti-keh yüong-wa su t'eo-c'ih-keh kwông-ts'e, Zông-ti-keh t'i-tsih tsing-keh ying-ziang, yüong do neng-kön-keh 'ao-ling tsông-kwön væn-veh, kyi-zin sô-c'ih Z-keh sing-ming si-gao ngô-he ze, ziu zo ze ting kao su-ze, ting do Cü-ts-keh jing-siu-pin;

·4 pi t'in-s wæ tseng-kyü, ing-yü tsih-djôh kang-kô tseng-djong-keh ming-deo.

·5 Zông-ti teh nô-ih-ke t'in-s kông, “Ng z Ngô N-ts, Ngô kying-nyih sang Ng?”[S.2.7.] wæ-yiu, “Ngô we tso Ge Vu-ts'ing, Ge we tso Ngô N-ts?”[2 S.7.14.]

·6 Wæ-yiu Zông-ti ta Ge Tsiang-ts tao si-zông le z-'eo, yi kông-ku, “Zông-ti-keh cong t'in-s tu ing-ke pa Ge.”[S.97.7.]

·7 Kông-tao t'in-s z-t'ih kông, “Ge peh Ge-keh t'in-s ziang fong, Ge-keh ts'a-s ziang ho-yin.”[S.104.4.]

·8 Kông-tao N-ts z-t'ih kông, “Zông-ti, Ng-keh zo-yü z tao si-si-de-de; Ng koh-kô-keh gyün-ping z tsing-dzih.

·9 Ng hwön-hyi kong-nyi, k'o-u fi-li; su-i Zông-ti, ziu-z Ng-keh Zông-ti, yüong kw'a-lôh-keh yiu fu Ng hao-jü Ng-keh dong-bön.”[S.45.6,7.]

·10 Yi kông, “Ng, Cü, ky'i-deo lih-ding di-keh keng-kyi, keh-sih t'in ah z Ng ts'ing-siu su zao:

·11 ge we mih-gao, tsih-yiu Ng üong-yün ze-teh: ge tu we ziang i-zông gyiu-gao;

·12 Ng we ziang bao-t'ao tsih ge hao, ge ziu we ke-pin: tsih-yiu Ng z üong feh kang-ke, Ng-keh ziu-nyün vu-gyüong-zing.”[S.102.25-27.]

·13 Zông-ti teh nô-ih-ke t'in-s kông, “Ng zo ze Ngô jing-siu-pin, teng-tao Ngô peh Ng-keh dziu-dih tso Ng-keh dæh-kyiah-teng?”[S.110.1.]

·14 Cong t'in-s ky'i feh-z voh-z-keh ling, bi ts'a-ky'in voh-z tsiang-le iao tsih-djôh kyiu-sing-keh nying?


## H. 2.

**_1 Ing-ke i-jing Kyi-toh Yia-su, 5 yü Ge zing nyüoh-sing teh hyüih-ky'i, 14 ing-yü z ing-ke, hao tso z-pe cong-sing-keh Da Tsi-s._**

·1 Su-i ngô-he ing-ke kah-nga liu-sing su t'ing-djôh z-kön, sang-teh 'oh-tsia lôh-gao ge.

·2 Ing-yü Zông-ti t'ôh t'in-s su kông shih-wa kyi-zin z ih-ding, væn-pah yü-nyih feh i-jing z-kön tu iao teh-djôh tsing-dzih-keh pao-ing;

·3 t'ih do-keh kyiu-sing, ngô-he ziah feh shih ge, tsa neng-keo bi-teh-ku? Keh kyiu-sing z t'ôh Cü kông ky'i-deo, t'ing-djôh cü-ts k'ôh-zih teh ngô-he kông;

·4 Zông-ti tsiao Ge-z ts-i yüong gyi-z, dziao-deo, kôh-yiang neng-kön, teh Sing-Ling-keh eng-s, jü-de tso kyin-tsing.

·5 NGÔ-HE su kông tsiang-le z-si, Zông-ti bing-fi peh ge kyü-voh t'in-s.

·6 Dæn-z yiu ih-ke nying ze ih-p'in shü tso te-tsing kông, “Nying z zah-m, Ng we s-nyin ge? nying-keh n-ts z zah-m, Ng we tsiao-ku ge?

·7 Ng z peh ge dzæn-z pi t'in-s si-ting, yi we peh ge ta yüong-wa tseng-kyü-keh bing-t'in-kwön, tsông-kwön Ng siu su zao:

·8 Ng peh væn-veh kyü-voh Ge-keh kyiah-'ô.”[S.8.4-6.] Kyi-zin “peh væn-veh kyü-voh Ge,”ziu m-yiu ih-yiang feh kyü-voh Ge: dæn-z tao yin-ze vong mông-djôh væn-veh kyü-voh Ge.

·9 Tsih-yiu keh-yü “pi t'in-s dzæn-z si-ting-keh”Yia-su, ngô-he mông-djôh Ge yü s-keh k'u-næn “ta yüong-wa tseng-kyü-keh bing-t'in-kwön,”peh Ge k'ao-djôh Zông-ti-keh eng-yü hao de cong-nying ky'üoh s-keh k'u-næn.

·10 Væn-veh tu z yü Ge, k'ao-djôh Ge, iao ta-ling hyü-to n-ts teh-djôh yüong-wa, ziu peh ge-he teh kyiu-keh Kyüing-wông yü k'u-næn neng-keo jün-bi, z ing-ke.

·11 Keh-yü ts'ing-kyih ge-he-keh, teh keh-sih bi ts'ing-kyih-keh, tu z c'ih-ü Ih-yü: su-i ts'ing-hwu ge-he z hyüong-di ah fe 'ôh-nying-siang, kông,

·12 “Ngô we yüong Ng-keh ming-z t'ong-pao Ngô-keh hyüong-di, ze kao-we cong-yiang Ngô we ts'ông s tsæn-mi Ng.”[S.22.22.]

·13 Yi kông, “Ngô we i-k'ao Ge.”[2 S.22.3;S.18.2.] Wæ-yiu kông, “Ngô teh Zông-ti su s-peh Ngô-keh siao-nying tu ze-i.”[Y.8.18.]

·14 Siao-nying kyi-zin joh-ü nyüoh-sing teh hyüih-ky'i, Ge-z ah zing yü nyüoh-sing teh hyüih-ky'i; iao yü s ba-gao tsông-kwön s-keh cü-ts, ziu-z mo-kyü;

·15 yi hao sih-fông, yü p'ô s, ih-sang tso nu-boh cü-ts.

·16 Ge bing-fi fu-zu t'in-s, z fu-zu Ô-pah-læh-hön-keh 'eo-de.

·17 Su-i ing-ke teh Ge hyüong-di yiang-yiang siang-dong, yü Zông-ti z-kön hao tso ih-ke z-pe cong-sing-keh Da Tsi-s, wæ-we pah-sing-keh ze.

·18 Ing-yü Ge-z kyi-zin ziu-ku s-lin-keh k'u-næn, su-i neng-keo pông-zu keh-sih bi s-lin cü-ts.


## H. 3.

**_1 Kyi-toh pi Mo-si tseng-kyü, 7 su-i ngô-he ziah feh siang-sing Ge, pi Yi-seh-lih nying kah-nga ing-ke ziu ying-væh._**

·1 SU-I, bi t'in-zông su dziao-keh sing-zin hyüong-di, iao ts-si s-ts'eng ngô-he su tsiao-nying dao-li-keh Ts'a-s teh Da Tsi-s, keh-yü Kyi-toh yia-su;

·2 Ge yiu cong-sing voh-z su sih-lih Ge-keh Cü, ziang Mo-si “ze Zông-ti 'eh-kô li-min yiu cong-sing.”[Ms.12.7.]

·3 Ing-yü keh-yü Yia-su sön z k'o-i teh-djôh yüong-wa hao-jü Mo-si, ziang ts'ang-kô cü-ts pi ge ih-kô-keh nying z kang-kô kyü-djong.

·4 Væn-pah nying-kô tsong yiu ih-ke ts'ang-kô-keh cü; dæn-z zao-zing væn-veh z Zông-ti.

·5 Mo-si tso “nu-boh, ze Zông-ti 'eh-kô yiu cong-sing,”hao te-tsing tsiang-le iao kông-keh shih-wa;

·6 dæn-z Kyi-toh tso N-ts dz Ge-z ih-kô; ngô-he ziah neng-keo fông-tæn siang-sing, kao-hying sô-mông, kyin-ku siu-lao tao ti, ziu-z Ge ih-kô.

·7 Su-i, ziang Sing-Ling su kông, “Kying-nyih ziah-z t'ing Ge shih-wa,

·8 feh-k'o ngang z-keh sing, ziang yi-zin kyih Ngô sang-ky'i, ze hông-yia s-s Ngô z-'eo,

·9 ziu-z ng-he tsu-tsong s-s Ngô, t'ön-t'ön Ngô, s-zih nyin mông Ngô su tso z-kön.

·10 Su-i Ngô k'o-u keh-de nying, kông, Ge-he ih-hyiang yiu zia-p'ih-keh sing; ge ah feh sih-teh Ngô-keh lu;

·11 Ngô ziu dong-nu væh-tsiu, kông, Ge-he tsong feh neng tseo-tsing Ngô-keh ön-sih.”[S.95.8-11.]

·12 Hyüong-di, iao liu-sing, sang-teh ng-he cong-yiang yiu nying zeng feh siang-sing hyüong-ôh-keh sing, ziu li-k'e keh-yü weh-keh Zông-ti;

·13 “kying-nyih”wæ ze-teh, ing-ke nyih-nyih jü-de siang-ky'ün; sang-teh ng-he cong-yiang yiu nying, yü ze-nyih-keh hong-p'in, pin tso ngang sing-dziang:

·14 ing-yü ngô-he ziah neng-keo fông-tæn siang-sing, kyin-ku siu-lao tao ti, ziu teh Kyi-toh jü-de yiu-veng:

·15 su-i kông, “Kying-nyih ziah t'ing Ge shih-wa, feh-k'o ngang z-keh sing, ziang yi-zin kyih Ngô sang-ky'i.”[S.95.8.]

·16 Su-i, t'ing-djôh ts-'eo kyih Ge sang-ky'i cü-ts z kæh-nying? ky'i feh-z keng Mo-si c'ih Yi-gyih-keh nying?

·17 Zông-ti s-zih nyin k'o-u kæh-nying? ky'i feh-z væn-ze, s-siu tao ze hông-yia cü-ts?

·18 Zông-ti væh-tsiu feh hyü tseo-tsing Ge-keh ön-sih z kæh-nying? Ziu-z keh feh i-jing-keh nying.

·19 Su-i hao mông, ge-he feh neng tseo-tsing z yü feh siang-sing ts-ku.


## H. 4.

**_1 Siang-sing cü-ts-keh ön-sih z k'ao-djôh siang-sing. 12 Zông-ti shih-wa-keh neng-kön. 14 Ngô-he-keh Da Tsi-s Yia-su neng-keo t'i-liang ngô-he-keh nyün-ziah, tsih-z m-yiu ze, 16 ngô-he ing-ke fông-tæn tao eng-zo zin k'e._**

·1 Su-i, tseo-tsing Ge ön-sih-keh ing-hyü kyi-zin liu-lôh, ngô-he ing-ke p'ô-gyü, min-teh ng-he cong-yiang yiu nying teh-feh-djôh.

·2 Ing-yü yiu hao sing-sih djün peh ngô-he, ziang peh ge-he: dæn-z su djün-keh shih-wa z yü ge-he vu-ih, ing-yü t'ing-djôh cü-ts vong zeng siang-sing-keh sing.

·3 Ing-yü keh ön-sih ngô-he siang-sing cü-ts tu hao tsing; ziang Zông-ti su kông, “Ngô ziu dong-nu væh-tsiu, kông, Ge-he tsong feh neng tsing Ngô ön-sih:”[S.95.11.] shü-tsih t'in-di zao-zing ts-'eo Ge z-kön yi-kying wön-kong.

·4 Kông-tao di-ts'ih nyih yiu ih-p'in shü kông, “Zông-ti ze di-ts'ih nyih Ge væn-pah z-kön tu wön-kong, ziu ön-sih;”[Ts.2.2.]

·5 wæ-yiu zông-veng kông, “Ge-he tsong feh neng tsing Ngô-keh ön-sih.”

·6 Su-i, keh ön-sih tsong wæ-yiu nying hao tsing; sin t'ing-djôh keh hao sing-sih cü-ts yü feh i-jing feh neng tsing,

·7 su-i hyü-to nyin ts-'eo ze Da-bih shü-li yi 'æn-ding ih-nyih, kông z “kying-nyih;”ziang zông-veng su kông, “Kying-nyih ziah t'ing Ge shih-wa, feh-k'o ngang z-keh sing.”[S.95.8.]

·8 Ziah-z Iah-shü-ô yi-kying peh pah-sing ön-sih, 'eo-deo Zông-ti fe di-ky'i bih nyih.

·9 Su-i, Zông-ti-keh pah-sing tsong wæ-yiu ön-sih zeng-kæn.

·10 Ing-yü tsing Ge ön-sih cü-ts, ge z-kön wön-kong ts-'eo ziu ön-sih, teh Zông-ti z-kön zao-zing ts-'eo ziu ön-sih ih-yiang.

·11 Su-i ngô-he iao gying-lih tsing keh ön-sih, min-teh yiu nying mông keh feh i-jing-keh yiang ziu iao tih-tao.

·12 Ing-yü Zông-ti shih-wa z ling-weh, yiu neng-kön, kw'a-jü ting fong-kw'a-keh pao-kyin, we c'ôh-tsing p'o-k'e ling-weng teh ling-sing, gao-ku teh kweh-shü, yi we bin-c'ih sing-li-keh s-nyin teh sing-i.

·13 Væn-veh ts-cong, m-yiu ih-yiang ze Ge min-zin hao ing-mön: væn-veh tu ming-ming pa ze Ge ngæn-zin; Ge iao sön ngô-he-keh tsiang.

·14 NGÔ-HE kyi-zin yiu ih-ke ting do Da Tsi-s, yi-kying kying-ku keh-sih t'in, ziu-z Zông-ti-keh N-ts Yia-su, ing-ke kyin-ku siu-lao ngô-he su tsiao-nying-keh dao-li.

·15 Ing-yü ngô-he-keh Da Tsi-s feh-z feh neng t'i-liang e-lin ngô-he-keh nyün-ziah; Ge yiang-yiang z-kön yi-kying bi s-lin, ziang ngô-he, tsih-z m-yiu ze.

·16 Su-i ngô-he yüong fông-tæn tseo-tao eng-zo zin, hao teh-djôh e-lin, tsih-djôh eng-yü jü-z pông-zu ngô-he.


## H. 5.

**_1 Ngô-he Kyiu-cü Tsi-s-keh tseng-kyü teh neng-kön. 11 P'i-bing ge yü ge z læn-du, feh 'ôh-zih dao-li._**

·1 Væn-pah da tsi-s jong nying-keh cong-yiang kæn-shün, z yü nying voh-z Zông-ti su sih-lih, hao yü joh-ze hyin-zông li-veh teh tsi-z:

·2 ge neng-keo nyün-liang feh ming-bah tseo ts'ô-lu-keh nying, ing-yü ge-z ah z ting nyün-ziah;

·3 su-i yü z-kyi, ziang yü pah-sing, iao hyin joh-ze tsi.

·4 Wæ-yiu keh kyü-djong-keh tsih-veng m-nying z-kyi kön-tông, tsih-yiu mong Zông-ti su dziao-le cü-ts, ziang Ô-leng.

·5 Z-t'ih Kyi-toh ah vong tseng Z-kyi tso Da Tsi-s, tsih-z Zông-ti teh Ge kông, “Ng z Ngô-keh N-ts, Ngô kying-nyih sang Ng:”[S.2.7.]

·6 wæ-yiu ih-p'in kông, “Ng üong-yün tso Tsi-s, tsiao Mah-kyi-si-teh-keh pæn-ts'.”[S.110.4.]

·7 Ge zing nyüoh-sing z-'eo, tao-kao gyiu-k'eng, yüong do sing-hyiang c'ih ngæn-li gyiu keh-yü neng-keo kyiu Ge min-gao s-keh Cü-ts, yü Ge tseng-kying p'ô-gyü-keh sing, Zông-ti ziu t'ing Ge;

·8 shü-tsih z N-ts, Ge ah z jong ziu k'u-næn 'ôh-zih i-jing;

·9 yi-kying jün-bi, ziu tso væn-pah i-jing Ge cü-ts üong-yün teh kyiu-keh keng-nyün;

·10 z Zông-ti su ts'ing-hwu Da Tsi-s “tsiao Mah-kyi-si-teh-keh pæn-ts'.”

·11 KÔNG-TAO Ge, ngô-he yiu hyü-to næn ka-shih shih-wa, ing-yü ng-he t'ing ah feh ming-bah.

·12 Ing-yü z-'eo dziang-kyiu, ng-he nyün-z ing-ke tso sin-sang, dæn-z wæ iao yüong Zông-ti tsiao-shü-keh ts'u-'ôh dao-li tse kao ng; ng-he wæ iao ky'üoh na, fe kyüoh væn-zih.

·13 Væn-pah ky'üoh na cü-ts fe t'ong-dæh kong-nyi-keh dao-li; ing-yü ge z siao-nying.

·14 Tsih-yiu zing-nying-tsiang-da hao ky'üoh væn-zih, ge kyin-sih yü zih-lin-ku neng-keo bin-pih zin ôh.


## H. 6.

**_1 Pao-lo ky'ün ge-he hyiao tön-gao ge-keh siang-sing, 11 dæn-z iao ge sô-mông tao ti, 12 nyih-sing teh zing-ne teng-'eo Zông-ti, 13 ing-yü Ge-keh ing-hyü tu sön-su._**

·1 Su-i jong Kyi-toh-keh ts'u-'ôh dao-li ngô-he iao tsing-ih tao jün-bi-keh di-bu; feh yüong tse lih ti-ts, ziu-z hwe-ke ge s-keh 'ang-yü, siang-sing Zông-ti,

·2 si-li-keh kao-hyüing, en-siu-keh li-tsih, s-nying tse-weh, üong-yün p'ön-tön-keh dao-li.

·3 Zông-ti ziah-z ing-hyü, ngô-he pih-ding z-t'ih tso.

·4 Ing-yü nying yi-kying teh-djôh kwông-ming zông-djôh t'in-zông eng-s-keh mi-dao, tsih-ziu Sing-Ling-keh kön-dong,

·5 zông-djôh Zông-ti ting hao-keh dao-li teh tsiang-le z-si-keh neng-kön,

·6 ts-'eo we sih-gao keh dao-li, tön feh neng peh ge tse hwe-ke; ing-yü ge z djong-sing ting-s Zông-ti-keh N-ts, ming-ming tsao-t'æh Ge.

·7 Ing-yü din-di lü-ts' yiu yü ts-nyüing ge; ziu fæh-c'ih t'u-sæn, 'eh-djôh cong-din nying-keh yüong-dziang, z teh-djôh Zông-ti-keh coh-foh:

·8 ziah sang-c'ih ts'-bang teh yia-ts'ao, ziu iao bi tön-gao, teh tsiu-mô lin-gying; ge-keh kyih-gyüoh z iao siao-gao.

·9 Ts'ing-e-keh hyüong-di, ngô-he shü-tsih t'ih kông, wæ siang-sing ng-he z kôh-yiang, tsong hao teh-djôh kyiu:

·10 ing-yü Zông-ti feh-z feh kong-nyi, mông-kyi ng-he su tso-keh lao-loh, ziu-z ng-he yü Ge-keh ming-deo su hyin-c'ih-keh zing-e, su-le we kyüong-ing sing-du, yin-ze ning-gyiu z-t'ih tso.

·11 Ngô-he sing-nyün ng-he kôh-nying tu we hyin-c'ih tso-yiang nyih-sing, zih-feng sô-mông tao-ti:

·12 hyiao hyih-lih, iao 'ôh yü siang-sing zing-ne we tsih-djôh su ing-hyü cü-ts-keh yiang.

·13 Zông-ti ing-hyü Ô-pah-læh-hön z-'eo, ing-yü m-yiu kah-nga do-keh hao ts-tin ge væh-zi, ziu ts-tin Z-kyi væh-zi, kông,

·14 “Ngô tsong we ting coh-foh ng, ting ts'ông-zing ng-keh ts-seng:”[Ts.22.16,17.]

·15 z-t'ih Ô-pah-læh-hön ziu ting ne-sing teng-'eo, teh-djôh keh ing-hyü.

·16 Væn-pah nying væh-zi, tsong z ts-tin do-jü ge-z: væh-zi z k'ao-zih ge shih-wa, 'eo-le m-kao hao cün-pin.

·17 Zông-ti iao tsih-djôh Ge ing-hyü cü-ts ming-ming hyiao-teh Ge-keh ts-i z 'ao-vu kang-ke, su-i yüong væh-zi shih-wa tso bing-kyü:

·18 yiu liang-yiang z-kön z 'ao-vu kang-ke, Zông-ti yü keh z-kön feh neng tseh-hông, peh ngô-he dao-næn k'ô-lao su ing-hyü-keh sô-mông tu hao teh-djôh ön-yü;

·19 keh sô-mông ziang ling-weng-keh mao, tsæh-zih lao-weng, p'ao ze mön-tsiang li-min;

·20 Yia-su tso sin-fong yü ngô-he sin tsing, “tsiao Mah-kyi-si-teh-keh pæn-ts' ”üong-yün tso Da Tsi-s.


## H. 7.

**_1 Kyi-toh tso Tsi-s tsiao Mah-kyi-si-teh pæn-ts', 11 su-i hao-jü Ô-leng-keh pæn-ts'._**

·1 KEH Mah-kyi-si-teh, Sæh-lang-keh wông, ting kao Zông-ti-keh tsi-s, p'ong-djôh Ô-pah-læh-hön tang-ba keh-sih koh-wông cün-le, ziu coh-foh ge,

·2 Ô-pah-læh-hön peh su yiu meh-z zih-ku-ts-ih feng peh ge, (Mah-kyi-si-teh-keh ming-z, di-ih, z ‘Kong-nyi wông’-keh ka-shih, yi ts'ing-hwu Sæh-lang wông, ziu, ‘bing-ön-keh wông;’

·3 ge m pang m-nyiang, m-yiu kô-pu, m-yiu sang-nyih, m-yiu s-gyi, z ziang Zông-ti-keh N-ts), dizang tso tsi-s.

·4 Ng-he ts'eng, tsu-tsong-deo Ô-pah-læh-hön we yüong lo-liah-keh meh-z zih-ku-ts-ih peh ge, keh nying z zao tseng-kyü.

·5 Li-vi ts-seng tsih-ziu tsi-s tsih-veng cü-ts, pah-sing shü-tsih z ge hyüong-di, c'ih-ü Ô-pah-læh-hön-keh kweh-joh, ge vong-ts tsiao leh-fæh hao do pah-sing-keh meh-z zih-ku-ts-ih:

·6 dæn-z Mah-kyi-si-teh, feh-z ge-keh ts-p'a, ge we do Ô-pah-læh-hön-keh meh-z zih-ku-ts-ih, yi coh-foh yiu ing-hyü cü-ts.

·7 'Ô-pe teh-djôh zông-pe-keh coh-foh, z feh neng bin-pôh.

·8 Wæ-yiu, tsiao i-pin, iao s-keh nying z do-tsing zih-ku-ts-ih: tsiao keh-pin, keh do-tsing cü-ts yiu te-tsing ge z weh-keh.

·9 Yi kông Li-vi, shü-tsih z do-tsing zih-ku-ts-ih cü-ts, ah hao kông ge jong Ô-pah-læh-hön siu-li yi-kying yiu zih-ku-ts-ih do-c'ih-ku:

·10 ing-yü Mah-kyi-si-teh nying-tsih Ô-pah-læh-hön z-'eo, Li-vi wæ ze ge tsu-tsong-keh sing-zông.

·11 Li-vi tsi-s-keh tsih-veng ziah neng-keo peh nying jün-bi, (pah-sing jong ge teh-djôh leh-fæh), tsa-sang wæ iao bih-ke tsi-s c'ih-le “tsiao Mah-kyi-si-teh-keh pæn-ts',”feh tsiao Ô-leng-keh pæn-ts'?

·12 Ing-yü tsi-s-keh tsih-veng kyi-zin ke-pin, leh-fæh z-zin ah iao ke-pin.

·13 Keh shih-wa su ts-tin z joh-ü bih-ke ts-p'a, jong keh ts-p'a m-yiu nying bæn tsi-dæn z-kön ku.

·14 Ngô-he-keh Cü z ming-ming c'ih-ü Yiu-da; keh ts-p'a Mo-si jong m-yiu kông tsi-s-keh tsih-veng.

·15 Keh z-kön z kah-nga ming-bah, ing-yü yiu bih-ke Tsi-s ziang Mah-kyi-si-teh iao c'ih-le,

·16 Ge feh-z tsiao nyüoh-sing-keh leh-fæh feng-fu, z tsiao m gyüong-zing weh-ming-keh neng-kön su sih-lih:

·17 ing-yü Zông-ti te-tsing Ge, kông, “Ng üong-yün tso Tsi-s tsiao Mah-kyi-si-teh-keh pæn-ts'.”[S.110.4.]

·18 Keh zin-deo-keh leh-fæh, yü ge no-ziah vu-yüong, z fi-gao;

·19 (ing-yü leh-fæh feh neng peh ih-yiang jün-bi), dæn-z z tse sih-lih kah-nga hao-keh sô-mông, peh ngô-he hao ts'ing-gying Zông-ti.

·20 Ping-ts'ia sih-lih Yia-su feh-z vong væh-zi;

·21 (sih-lih ge-he tso tsi-s z m-yiu væh-zi; tsih-z Zông-ti sih-lih Yia-su, væh-zi teh Ge kông, “CÜ væh-zi, tsong feh fæn-hwe, Ng üong-yün tso Tsi-s tsiao Mah-kyi-si-teh-keh pæn-ts');”

·22 z-t'ih Yia-su z kah-nga hao iah-keh Pao-nying.

·23 Wæ-yiu ge-he, yü iao s, feh neng dziang ze-teh; su-i yiu hyü-to tsi-s:

·24 tsih-z Yia-su, yü Ge üong-yün ze-teh, z yiu feh ke-pin tsi-s-keh tsih-veng.

·25 Su-i neng-keo jün-jün kyiu k'ao Ge tao Zông-ti su-ze cü-ts, ing-yü Ge üong-weh de ge-he gyiu-gyiu.

·26 Keh-yiang-ts-keh Da Tsi-s teh ngô-he siang-'eh, Ge z sing-zin, lao-zih, m u-tin, li-yün ze-nying, kao-jü t'in;

·27 Ge feh ziang bih-ke da tsi-s, sin yü z-keh ze, 'eo yü pah-sing-keh ze, pih iao nyih-nyih hyin tsi-veh: Ge hyin-zông Z-keh kyi-sing tso joh-ze-keh tsi-veh, tsih yüong ih-t'ao z-gao.

·28 Ing-yü leh-fæh z sih-lih nyün-ziah-keh nying tso da tsi-s: tsih-z leh-fæh ts-'eo su væh-zi z sih-lih keh N-ts; Ge z üong-yün jün-bi.


## H. 8.

**_1 Yü Kyi-toh üong-yün tso Tsi-s, Ô-leng-keh pæn-ts' z ku-gao. 7 Yü foh-ing üong-yün-keh iah, tsu-tsong dzæn-z-keh iah fi-gao._**

·1 Yin-ze su kông-keh ting iao-kying ziu-z: Ngô-he yiu keh-yiang-ts Da Tsi-s, yi-kying zo ze t'in-zông, ting do Cü-ts-keh zo-yü jing-siu-pin,

·2 tso keh sing-zin di-fông teh tsing tsiang-bong-keh Bæn-z-nying: keh tsiang-bong z Cü su tæh, feh-z nying su tæh.

·3 Væn-pah da tsi-s z yü hyin li-veh teh tsi-z sih-lih: su-i keh-yü Da Tsi-s ah pih yiu zah-m tsi-veh hao hyin.

·4 Ge ziah ze di-zông, feh hao sön tsi-s, ing-yü tsiao leh-fæh hyin li-veh-keh tsi-s ze-teh;

·5 ge-he ze keh t'in-zông meh-z-keh ying-ziang ing-ts vong-z Zông-ti; ziang Mo-si iao zao tsiang-bong z-'eo teh-djôh moh-z, kông, “Ng iao liu-sing, væn-pah meh-z tu iao tsiao sæn-zông su ts-tin ng-keh yiang-sih tso.”[C.25.40.]

·6 Yin-ze Yia-su yi-kying teh-djôh keh kang tseng-kyü-keh tsih-veng, ing-yü Ge tso kang hao iah-keh Cong-pao, z k'ao kang hao ing-hyü su sih-lih.

·7 Zin-deo-keh iah ziah m-kao ky'in-ky'üih, feh yüong tse lih 'eo-deo-keh iah.

·8 Dæn-z “CÜ mông ge yiu ky'in-ky'üih ziu kông, ‘Nyih-ts iao le, Ngô teh Yi-seh-lih ih-kô lin Yiu-da ih-kô iao sih-lih sing-iah;

·9 feh ziang Ngô teh ge-he tsu-tsong su lih-keh iah, ziu-z ky'in ge siu ta ge c'ih Yi-gyih z-'eo su lih; ing-yü ge-he feh siu-lao Ngô-keh iah, Ngô ah feh shih ge:’keh z CÜ su kông.

·10 CÜ yi kông, ‘Ku keh nyih-ts Ngô teh Yi-seh-lih ih-kô iao lih-keh iah, ziu-z, Ngô we peh Ngô-keh leh-fæh fông ze ge hyüong-cong, sia ze ge sing-li: Ngô we tso ge-keh Zông-ti, ge we tso Ngô-keh pah-sing:

·11 feh yüong ling-sô kao-hyüing ling-sô, hyüong-di kao-hyüing hyüong-di, kông, Ng iao sih-teh CÜ; ing-yü væn-pah, feh-leng do siao, tu pih-ding sih-teh Ngô.

·12 Ing-yü Ngô we kw'ön-shü ge-keh fi-li, feh tse kyi-teh ge-keh ze-ôh teh ge-keh ku-væn.’”[Yl.31.31-34.]

·13 Ge kyi-zin kông z “sing-iah,”ziu peh yi-zin-keh iah sön gyiu. Væn-pah gyiu-keh zin-zin se-ba kw'a-tao m-yiu.


## H. 9.

**_1 Ka-shih li-tsih teh leh-fæh-keh tsi-veh, 11 teh Kyi-toh jün-bi-keh hyüih teh tsi-veh pi-feh-le._**

·1 Yi-zin-keh iah yiu voh-z Zông-ti-keh li-su, teh joh-ü si-zông-keh sing-su.

·2 Tsiang-bong bi-hao, zin ih-zeng li-min yiu teng-gying, ön-côh, teh pa-kæn-keh ping: keh ts'ing yü “sing-su.”

·3 Ku di-nyi-zeng mön-tsiang yiu tsiang-bong, ts'ing yü “ts-sing-su;”

·4 yiu tin-hyiang-keh kying-lu, teh deo-ky'ün t'ih-kying-keh iah-siang, iah-siang-li yiu ts mô-nô-keh kying-bing, Ô-leng ts'iu-ngô-keh kwa-dziang, teh lih-iah-keh pe;

·5 zông-deo yiu yüong-wa-keh Kyi-lu-ping ke-lao eng-zo; ngô yin-ze feh yüong ts-si kông ge.

·6 Keh-sih meh-z kyi-zin z-t'ih zi-bi, cong tsi-s dziang tseo-tsing zin ih-zeng tsiang-bong voh-z Zông-ti;

·7 di-nyi zeng tsih-yiu da tsi-s ih-nyin ih-t'ao hao tseo-tsing, ah pih iao ta hyüih, yü ge-z teh pah-sing-keh ze-ky'in hyin-zông:

·8 Sing-Ling ming-ming ts-tin ngô-he, yi-zin-keh tsiang-bong wæ ze-teh, keh sing-su-keh lu z vong hyin-ming;

·9 keh tsiang-bong tso yin-ze-keh pi-fông; keh z-'eo ze-teh hyin li-veh teh tsi-z, feh neng peh voh-z cü-ts liang-sing jün-bi,

·10 (tsih-z ky'üoh, hæh, teh kôh-yiang si-yüoh-keh kwe-kyü), keh-sih nyüoh-sing-keh li-su, sih-lih teng-tao ky'i-gyiu-wön-sing-keh nyih-ts.

·11 Yin-ze Kyi-toh le, tso tsiang-le hao-c'ü-keh Da Tsi-s, kying-ku kang do kang jün-bi-keh tsiang-bong, feh-z nying siu su tso, ziu-z kông, feh joh-ü si-zông;

·12 ah feh k'ao-djôh sæn-yiang teh siao-ngeo-keh hyüih, z k'ao-djôh Z-keh hyüih tsih yüong ih-t'ao tseo-tsing keh sing-su, tso-zing üong-yün c'ü-joh-keh tsi-veh.

·13 Ziah-z keh-sih yüong-ngeo sæn-yiang-keh hyüih, teh ts'-ngeo-keh hwe tæn ze we-u cü-ts-keh sing-zông, neng-keo peh ge ts'ing-kyih, peh nyüoh-sing kyih-zing:

·14 'o-hyüông Kyi-toh, k'ao-djôh üong-yün-keh Sing-Ling hyin-zông Z-kyi m-u-tin-keh kyi-sing peh Zông-ti, Ge-keh hyüih pih neng-keo kyih-zing ng-he liang-sing tön-gao s-keh 'ang-yü, hao voh-z weh-keh Zông-ti?

·15 Yü-ts Ge tso sing-iah-keh Cong-pao, iao s c'ü-joh væn zin iah-keh ze, peh bi dziao-le cü-ts hao teh-djôh su ing-hyü üong-yün-keh sæn-nyih.

·16 Væn-pah liu-lôh-keh iah pih iao teng-tao liu-lôh cü-ts s-gao.

·17 Ing-yü liu-lôh-keh iah z ze s-'eo yiu lih; ziah liu-lôh cü-ts wæ weh, z m-lih.

·18 Su-i yi-zin-keh iah, ah pih iao yüong hyüih sih-lih ge.

·19 Mo-si kyi-zin tsiao leh-fæh kông ih-ts'ih-keh feng-fu peh cong pah-sing t'ing, ziu do siao-ngeo teh sæn-yiang-keh hyüih, yi peh shü teh da-'ong-keh yiang-mao teh ngeo-sih-ts'ao, tsæn keh peng iah-shü lin cong pah-sing, kông,

·20 “Keh z Zông-ti su feng-fu ng-he iah-keh hyüih.”[C.24.8.]

·21 Yi yüong hyüih tsæn tsiang-bong teh ih-ts'ih kyüong-vong Zông-ti-keh kô-sang.

·22 Væn-pah meh-z tsiao leh-fæh iao yüong hyüih kyih-zing ge: ziah feh-z liu-c'ih hyüih, m-kao hao sô-min.

·23 Su-i t'in-zông meh-z-keh væn-ts iao yüong keh-yiang-ts tsi-veh peh ge kyih-zing; ziah-z t'in-zông-keh meh-z, pih iao yüong kang hao-keh tsi-veh kyih-zing ge.

·24 Ing-yü Kyi-toh feh-z tsing nying siu su tso-keh sing-su; tsih-z keh tsing sing-su-keh yiang-ts; Ge z tsing t'in-zông, yin-ze ze Zông-ti-keh min-zin yü ngô-he yin-c'ih:

·25 feh iao lü-ts' hyin-zông Z-kyi, ziang da tsi-s ta feh-z z-kyi-keh hyüih me-nyin tseo-tsing keh sing-su;

·26 ziah-z keh-yiang-ts, jong zao t'in-di yi-le pih iao lü-ts' ziu næn: dæn-z yin-ze meh-de z-si Ge tsih yüong ih-t'ao hyin-c'ih, hyin-zông Z-kyi tso tsi-veh, hao djü-gao ze.

·27 Kyi-zin cü-ding cong-nying yiu ih-t'ao s, s-'eo yiu sing-p'ön;

·28 z-t'ih Kyi-toh ih-t'ao bi hyin-zông hao tæn-tông hyü-to nying-keh ze, Ge pih-ding di-nyi t'ao, li-yün ze, hyin-c'ih peh teng-'eo Ge cü-ts, peh ge-he teh kyiu.


## H. 10.

**_1 Leh-fæh-keh tsi-veh feh neng peh nying jün-bi. 10 Kyi-toh-keh kyi-sing ih-t'ao hyin-zông, 14 üong-yün djün-gao ze. 19 Ky'ün ge yuong zing-ne teh kön-zia, pao-siu siang-sing._**

·1 Leh-fæh kyi-zin yiu tsiang-le hao-c'ü-keh ing-ts, feh-z lao-zih meh-z-keh tsing ying-ziang, su-i feh neng yü me-nyin dziang hyin-zông tso-yiang tsi-veh peh tseo-le cü-ts jün-bi.

·2 Ziah-z neng-keo, peh voh-z cü-ts ih-t'ao kyih-zing, ge-keh liang-sing yi-'eo fe kôh-djôh ze, keh hyin-tsi z-kön ky'i feh hao hyih-gao?

·3 Dæn-z keh tsi-veh z me-nyin di-sing ge-keh ze.

·4 Ing-yü yüong-ngeo teh sæn-yiang-keh hyüih tön feh neng djü-gao ze.

·5 Su-i Kyi-toh tao si-zông z-'eo kông, “Tsi-z teh li-veh Ng feh iao, Ng z yü Ngô bi-bæn ih-ke kyi-sing;

·6 væn-tsi teh joh-ze tsi Ng feh cong-i:

·7 Ngô ziu kông, ‘Ngô le-gao; iao tso-zing Ng Zông-ti-keh ts-i: (ziang shü-kyün sia-lôh ts-tin Ngô.)’”[S.40.6-8.]

·8 Zông-veng kông, “Tsi-z, li-veh, væn-tsi, teh joh-ze tsi, Ng tu feh iao, feh cong-i.”(ziu-z tsiao leh-fæh su hyin-zông);

·9 ts-'eo kông, “Ngô le-gao, iao tso-zing Ng Zông-ti-keh ts-i.”Keh z djü-gao ge zin-deo, iao sih-lih ge 'eo-deo.

·10 Yü keh ts-i k'ao Yia-su Kyi-toh-keh kyi-sing tsih yüong ih-t'ao hyin-zông, ngô-he z ts'ing-kyih.

·11 Væn-pah tsi-s me-nyih gyi-teh vong-z Zông-ti, lü-ts' hyin-zông tso-yiang tsi-veh, z feh neng djü-gao ze:

·12 tsih-yiu Kyi-toh hyin-zông ih-ke üong-yün joh-ze tsi, ziu zo ze Zông-ti jing-siu-pin;

·13 yi-'eo teng-tao Ge dziu-dih tso Ge-keh dæh-kyiah-teng.

·14 Ing-yü Ge hyin-zông ih-ke tsi-veh, peh ts'ing-kyih cü-ts üong-yün jün-bi.

·15 Sing-Ling ah teh ngô tso te-tsing: Ge yü-sin su kông,

·16 “CÜ z-t'ih kông, Ku keh nyih-ts Ngô-teh ge-he iao lih-keh iah, ziu-z, Ngô peh Ngô-keh leh-fæh fông ze ge sing-li, sia ze ge hyüong-cong;”

·17 yi kông, “Ngô feh tse kyi-teh ge-keh ze teh ge-keh ku-væn.”[Yl.31.33,34.]

·18 Ze teh ku-væn yi-kying sô-gao, feh yüong tse hyin joh-ze tsi.

·19 SU-I, hyüong-di, ngô-he k'ao Yia-su-keh hyüih hao fông-tæn tseo-tsing keh sing-su,

·20 ziu-z Ge yü ngô-he sing k'e ih-diao weh-lu, jong mön-tsiang tseo-ku, ziu-z Ge nyüoh-sing;

·21 yi yiu Da Tsi-s kwön-li Zông-ti-keh ih-kô, ——

·22 su-i ngô-he, bi hyüih tsæn ze sing-li iao tön-gao liang-sing su tsah-væh-keh ôh-doh, bi ts'ing shü si kön-zing kyi-sing, ing-ke yüong zing-zih-keh sing-dziang tsæh-zih-keh siang-sing tseo tao Zông-ti-keh su-ze:

·23 ngô-he ing-ke kyin-ku siu-lao su tsiao-nying-keh sô-mông, feh-k'o yiao-dong: ing-yü ing-hyü ngô-he Cü-ts z sing-zih:

·24 ing-ke jü-de ku-djôh, kyih-dong, zeng zing-e sing 'ang-zin:

·25 feh-k'o feh jü-zih, ziang yiu-sih nying, z iao siang-ky'ün; mông keh nyih-ts gying-gao, ing-ke yüih-fæh z-t'ih tso.

·26 Ngô-he sih-teh tsing dao-li ts-'eo ziah-z ku-i væn-ze, ziu tse m-yiu joh-ze tsi,

·27 tsih-yiu gæh-gæh-teo teng-'eo sing-p'ön, teh tsiang-le djü-mih dziu-dih-keh mang-ho.

·28 Tön-gao Mo-si leh-fæh cü-ts, yiu liang-sæn-ke nying tso te-tsing, pih iao s, feh e-lin ge:

·29 'o-hyüông zin-dæh Zông-ti-keh N-ts, sön su ts'ing-kyih ge lih-iah-keh hyüih z feh kyih-zing, yi tsao-t'æh keh eng-yü-keh Sing-Ling, ng ts'eng keh nying ky'i feh ing-ke ziu kah-nga djong-keh ying-væh?

·30 Ngô-he hyiao-teh yiu kæh-nying kông, “Cü kông, ‘Sing-ün ze Ngô, Ngô we wæn-pao.’”[Sm.32.35.] Wæ-yiu, “CÜ we sing-p'ön Ge-keh pah-sing.”[Sm.32.36.]

·31 Lôh ze weh Zông-ti-keh siu-li, lao-zih k'o-p'ô.

·32 Ng-he ts'eng-tao zin-deo-keh nyih-ts, ng-he teh-djôh kwông-ming ts-'eo we zing-ne hyü-to næn-deo, ziang tang-tsiang;

·33 fi-tæn ze cong-nying ngæn-zin bi zôh-mô, ziu kw'eng-k'u, ziu-z bih-nying tsao-djôh keh-yiang-ts næn-deo, ng-he ah we jü-de yiu-veng.

·34 Ing-yü ng-he z t'i-liang e-lin ngô-keh t'ih-lin, nying deh ng-keh sæn-nyih, ng-he we kao-hying, ing-yü z-kyi hyiao-teh ze t'in-zông yiu kah-nga hao dziang ze-teh-keh sæn-nyih.

·35 Su-i feh-k'o tön-gao ng-keh tæn-liang, ziu we teh-djôh ting do sông-s.

·36 Ng-he iao zing-ne, peh ng-he tso-zing Zông-ti-keh tsi-i, hao teh-djôh ing-hyü.

·37 Ing-yü tse z ih-ts'iang, “keh-yü iao le Cü-ts ziu tao, fe tæn-kôh.

·38 Tsing-dzih nying jong siang-sing hao weh: ziah-z tao-t'e cü-ts, Ngô-keh sing feh cong-i ge.”[Hp.2.3,4.]

·39 Dæn-z ngô-he feh-z tao-t'e iao mih-vông-keh nying, z siang-sing hao kyiu z-keh ling-wemg.


## H. 11.

**_1 Siang-sing-keh i-s. 6 M-yiu siang-sing feh neng peh Zông-ti cong-i. 7 Ku-z-tsih siang-sing cü-ts su teh-djôh._**

·1 SIANG-SING z sô-mông z-kön-keh tsing-zih, z vong mông-djôh z-kön-keh bing-kyü.

·2 Yü yiu siang-sing, ku-z-tsih nying teh-djôh hao te-tsing.

·3 Yü yiu siang-sing ngô-he hyiao-teh t'in-di z k'ao Zông-ti shih-wa zao-zing; su-i mông-teh-djôh-keh meh-z feh-z c'ih-ü yi-kying hyin-c'ih-keh.

·4 Yü yiu siang-sing, Ô-pah hyin tsi peh Zông-ti pi Ke-ing kah-nga hao, yü-ts te-tsing ge z kong-nyi, ing-yü Zông-ti te-tsing ge li-veh: su-i ge shü-tsih s, ning-gyiu kông shih-wa.

·5 Yü yiu siang-sing, Yi-nôh bi siu-k'e vong mông-djôh s; “ing-yü Zông-ti yi-kying siu ge k'e, su-i tao-kyiah zing ge feh djôh:”[Ts.5.24.] siu-k'e ts-zin, ge yiu te-tsing z peh Zông-ti cong-i:

·6 m-yiu siang-sing feh neng peh Ge cong-i: ing-yü tseo-tao Zông-ti min-zin le cü-ts pih-iao siang-sing Ge z yiu, ah we sông-s gyin-sing gyiu Ge cü-ts.

·7 Yü yiu siang-sing, Nô-ô teh-djôh moh-z ts-tin ge vong mông-djôh z-kön, sing-li p'ô-gyü, ziu bi-bæn kyiu z-kyi 'eh-kô ih-tsih fông-jün; su-i ding si-zông-keh ze, yi tsih-djôh jong siang-sing le-keh kong-nyi tso sæn-nyih.

·8 Yü yiu siang-sing, Ô-pah-læh-hön bi dziao-le z-'eo ziu i-jing tseo-c'ih tao ge 'eo-le iao teh-djôh tso sæn-nyih-keh di-fông, ge c'ih-meng z-'eo feh hyiao-teh tao 'ah-yi k'e.

·9 Yü yiu siang-sing, ziu tæn-kôh ze su ing-hyü-keh di-fông, ziang bih-nying di-fông, teh Yi-sæh Ngô-kôh tu djü ze tsiang-bong, ziu-z teh ge jü-de tsih-djôh ing-hyü cü-ts:

·10 ing-yü ge sô-mông yiu keng-kyi-keh zing-dz, Zông-ti su kyin-lih, su ts'iang-zao.

·11 Yü yiu siang-sing, Sæh-læh z-kyi, z-'eo yi-kying ku-gao, we wa-ying sang n-ts, ing-yü sön ing-hyü ge Cü-ts z sing-zih.

·12 Su-i jong ih-ke lao-ziah ziang s-keh nying, we sang-yiang ziang t'in-zông sing-siu t'ih to, ziang he-pin-keh sô su-feh-pin.

·13 Keh-sih tu zeng siang-sing-keh sing, s-gao, vong teh-djôh ing-hyü, tsih-z ting yün mông-djôh ge, nyiang-vông siang-sing ge, z-kyi kông ze si-zông z nga-le nying, c'ih-meng nying.

·14 T'ih kông cü-ts z ming-ming kông ge ze-teh zing peng koh.

·15 Ziah-z kwa-nyin su tseo-c'ih-keh di-fông, tsong yiu kyi-we hao cün-k'e.

·16 Yin-ze s-ts'eng kang hao-keh koh, ziu-z t'in-koh: su-i Zông-ti ts'ing yü ge-he-keh Zông-ti, m-kao 'ôh-nying-siang; z yi-kying yü ge-he bi-bæn ih-tu zing.

·17 Yü yiu siang-sing, Ô-pah-læh-hön bi s-lin z-'eo ziu hyin-zông Yi-sæh: ge yi-kying tsih-ziu keh-sih ing-hyü, yi hyin-zông ge doh-ke n-ts;

·18 kông-tao keh n-ts, yiu kông, “Jong Yi-sæh le hao sön ng-keh 'eo-de:”[Ts.21.12.]

·19 ing-yü ge sön Zông-ti neng-keo peh ge jong s-keh cong-yiang weh-cün-le; ziu ziang jong s-keh cong-yiang tse teh-djôh ge.

·20 Yü yiu siang-sing, Yi-sæh ts-tin 'eo-le z-kön coh-foh Ngô-kôh teh Yi-sao.

·21 Yü yiu siang-sing, Ngô-kôh ling-s z-'eo coh-foh Iah-seh liang-ke n-ts; “en-djôh kwa-dziang pa-pa.”[Ts.47.31.]

·22 Yü yiu siang-sing, Iah-seh ling-cong z-'eo kông-tao Yi-seh-lih nying c'ih Yi-gyih z-kön, ah peh z-keh s-kweh t'ôh-fu ge.

·23 Yü yiu siang-sing, Mo-si sang z-'eo, ge vu-meo mông keh si-lao “min-mao ting hao,”[C.2.2.] k'ông ge sæn-ke nyüih; ah feh p'ô wông-fæh.

·24 Yü yiu siang-sing, Mo-si tsiang-da z-'eo feh k'eng ts'ing yü Fæh-lao nô-keh n-ts;

·25 neng-ts teh Zông-ti-keh pah-sing dong ziu k'u-næn, feh iao dzæn-z ziu ze-ôh-keh kw'a-lôh;

·26 ge sön Kyi-toh-keh zôh-mô pi Yi-gyih ih-ts'ih ze-veh wæ pao-peh; ing-yü nyiang-vông keh 'eo-le-keh sông.

·27 Yü yiu siang-sing, ge li-k'e Yi-gyih, feh p'ô wông-ti-keh nu-ky'i; ge zeng dziang-yün-ts sing, ziang mông-djôh keh-yü mông-feh-djôh-keh Zông-ti.

·28 Yü yiu siang-sing, ge siu yü-yiah-tsih teh tsæn-hyüih-keh li, min-teh djü-mih deo-ke sang cü-ts ling-tao ge-he.

·29 Yü yiu siang-sing, Yi-seh-lih nying ku 'Ong-he ziang sao-di: Yi-gyih nying ah siang ku-k'e, tu meh-s.

·30 Yü yiu siang-sing, Yia-li-ko zing-dz bi yü-lao ts'ih-nyih, ziu tao-gao.

·31 Yü yiu siang-sing, gyi-nyü Læh-'eh 'o-ky'i siu-liu keh-sih t'ön-ts, ziu vong teh feh i-jing cü-ts jü-de mih-vông.

·32 Ngô 'o-pih tse kông? Ing-yü kông-tao Gyi-din, Pô-læh, Seng-seng, Yia-fæh-da, Da-bih, Sæh-meo-z, teh cong sin-ts-nying, z-'eo le-feh-gyi:

·33 ge k'ao-djôh siang-sing æh-voh bih-koh, tso-zing kong-nyi, teh-djôh ing-hyü, kæh-lao s-ts k'eo,

·34 p'oh-mih ho-keh si-deo, bi-ku tao-k'eo, nyün-ziah we pin kông-gyiang, tang-tsiang we tso ing-yüong, p'o-gao bih-koh nying-keh de ng.

·35 Nyü-nying we teh-djôh ge-z-kô nying s-gao tse-weh: yiu nying ziu zæn-k'oh-keh ying-væh, feh iao min-gao; yü siang teh-djôh kang hao tse-weh-keh foh-ky'i:

·36 wæ-yiu bi tsao-t'æh, k'ao-tang, teh t'ih-lin, kæn-lao-keh mo-næn:

·37 bi zih-deo p'ang, bi ke ka, bi s-lin, s ze tao-k'eo: tsiah min-yiang sæn-yiang-keh bi tseo-le tseo-k'e, m ky'üoh-yüong, ziu kw'eng-k'u, bi siang-'e;

·38 ze hông-yia, sæn-ling, zih-dong, di-dong li-min, p'iao-liu: (dæn-z si-zông teh keh-yiang-ts nying z feh siang-'eh.)

·39 Ge-he tu k'ao-djôh siang-sing yiu hao te-tsing, tsih-z vong teh-djôh keh ing-hyü,

·40 ing-yü Zông-ti z yü ngô-he yü-sin bi-bæn ih-yiang kang hao z-kön; peh ge-he, ziah-z m-yiu ngô-he jü-de, feh neng jün-bi.


## H. 12.

**_1 Ky'ün ge z-zông yüong siang-sing, zing-ne, teh gyin-zing tso nying. 22 Sing-iah hao-jü gyiu-iah._**

·1 Su-i ngô-he kyi-zin yiu keh hyü-to kyin-tsing ziang yüing yü-lao ngô, ziu ing-ke sia-gao ih-ts'ih-keh djong-tæn, teh yüong-yi dzin-ziao-keh ze-nyih, su ts-ying ngô-he-keh lu-dzing, ing-ke ne-sing zông-zin,

·2 nyiang-vông Yia-su, ziu-z keh-yü sih-lih wön-jün ngô-he siang-sing Cü-ts. Ge yü tsiang-le iao teh-djôh-keh kw'a-lôh, we zing-ne zih-z-kô-keh k'u-næn, feh kwön tao-me, ziu zo ze Zông-ti zo-yü-keh jing-siu-pin.

·3 Ge zing-ne ze-nying-keh gyiang-wang be-nyih, ng iao s-ts'eng Ge; sang-teh ng-he-keh ling-sing bi-gyün.

·4 Ng-he ti-tông ze-ôh, wæ vong tao liu hyüih:

·5 ng z yi-kying mông-kyi su ky'ün ng-he, ziang ky'ün n-ts, ziu-z kông, “Ngô-keh n-ts, Cü tsah-væh ng, feh-k'o k'ön-ky'ing, Cü p'i-bing ng feh-k'ô bi-gyün;

·6 ing-yü Cü e-sih-keh tsong tsah-væh ge, væn-pah su siu-liu-keh n-ts, tsong we tang ge.”[Tn.3.11,12.]

·7 Ng-he ziah ne-sing ziu tsah-væh, z Zông-ti de ng ziang n-ts: nô ih-ke n-ts, pang feh tsah-væh ge?

·8 Kyi-zin cong-nying tu ziu tsah-væh, ng-he ziah feh ziu tsah-væh, ziu feh-z n-ts, z kôh-cong.

·9 Ngô-he yiu nyüoh-sing-keh pang tsah-væh ngô-he, yi we kying-djong ge: 'o-hyüông ling-sing-keh Vu-ts'ing, ky'i feh ing-ke kang-kô voh Ge, hao teh-djôh weh-ming?

·10 Ing-yü nyüoh-sing-keh pang tsiao z-keh i-s dzæn-z tsah-væh ngô-he; dæn-z keh-yü ling-sing-keh Vu-ts'ing z yü ngô-he-keh hao-c'ü, iao ngô-he jü-de teh-djôh Ge-keh sing-zin.

·11 Væn-pah-keh tsah-væh, ziu tsah-væh z-'eo m-yiu kw'a-lôh, tsih-yiu iu-zeo; ts-'eo we kyih 'o-bing kong-nyi-keh ko-ts peh zih-lin cü-ts.

·12 SU-I “m-lih-keh siu, nyün-ziah-keh kyiah-kw'e-deo, iao tông ge ky'i;”[Y.35.3.]

·13 “p'u-dzih lu peh ng-he-keh kyiah hao tseo,”[Tn.4.26.] peh pa-kyiah-keh fe tseo-dzæn, fæn-cün we i-hao.

·14 Iao cü-gyiu k'e 'o-moh cong-nying, cü-gyiu sing-zin, ziah feh-z sing-zin, m-nying neng-keo kyin Cü.

·15 Iao kying-zing, sang-teh yiu nying sih-gao Zông-ti-keh eng-yü; sang-teh yiu ôh-doh-keh keng ts'iu-c'ih ngô-deo, kao-ziao ng-he, peh hyü-to nying we-u:

·16 sang-teh yiu ying-lön cü-ts, yiu vông-tsôh-vông-yü, ziang Yi-sao, ge yü ih-djü væn ma-gao z-kyi tsiang-ts-keh ming-veng.

·17 Ng-he hyiao-teh ge ts-'eo siang tsih-djôh tsiang-ts-keh coh-foh, z bi tön-gao: ge shü-tsih c'ih ngæn-li gyiu hwe-ke-ts-c'ü, tao-kyiah teh-feh-djôh.

·18 Ng-he su tseo tao-keh feh-z hao moh-djôh-keh sæn, yiu ho-kwông, mih-yüing, heh-ön gyüông-fong,

·19 'ao-deo-keh sing-hyiang, teh kông-wa-keh sing-ing; t'ing-djôh keh sing-ing cü-ts tsih gyiu feh iao tse teh ge kông:

·20 ing-yü Zông-ti su feng-fu, “Ziu-z yia-siu bang-djôh keh-tu sæn, ah iao bi zih-deo p'ang-s, 'oh-tsia kyüong-tsin zo-s,”[C.19.13.] keh shih-wa ge-he tông-feh-lao;

·21 su mông-djôh z ting k'o-p'ô, su-i Mo-si kông, “Ngô ting p'ô-gyü, gæh-gæh-teo.”

·22 Dæn-z ng-he yi-kying tseo-tao Shing-sæn, keh-yü weh Zông-ti-keh zing-dz, t'in-zông-keh Yia-lu-sæh-lang, ts'in-væn-keh t'in-s,

·23 yiu ming-z sia ze t'in-zông tsiang-ts jü-zih-keh kao-we, sing-p'ön cong-nying-keh Zông-ti, jün-bi tsing-dzih nying-keh ling-weng,

·24 sing iah-keh Cong-pao, Yia-su, teh su tsæn-keh hyüih, ge-keh shih-wa pi Ô-pah kah-nga hao.

·25 Iao kying-zing, feh-k'o tön-gao keh-yü ze-teh kông. Ing-yü ze di-zông kông-keh, tön-gao Ge cü-ts zông-ts'ia bi-feh-ku, jong t'in-zông kông-keh, ngô-he ziah-feh k'e shih Ge, kah-nga bi-feh-ku:

·26 Ge-keh sing-ing tsing-dong di: yin-ze Ge yi ing-hyü, kông, “Tse z ih-t'ao, Ngô fi-tæn tsing-dong di, ah tsing-dong t'in.”[Hk.2.6.]

·27 Keh “tse z ih-t'ao” shih-wa z ming-ming ts-tin bi tsing-dong-keh meh-z, kyi-zin z zao-c'ih-le, pih iao kang-ke, peh feh bi tsing-dong-keh hao dziang ze-teh.

·28 Su-i ngô-he kyi-zin tsih-ziu feh neng tsing-dong-keh koh-veng, ing-ke zeng kön-eng-keh sing, hao kyüong-kying p'ô-gyü voh-z Zông-ti peh Ge cong-i:

·29 ing-yü ngô-he-keh Zông-ti z “ze-teh dziah-keh mang-ho.”[Sm.4.24:9.3.]


## H. 13.

**_1 Ky'ün ge yüong zing-ne de bih-ke, 4 iao tön-tsing tso nying, 5 hyiao sang t'ön-sing, 7 iao Kying-djong Zông-ti-keh nu-boh, 9 iao vông-bi zia-kao, 10 iao tsiao-nying Kyi-toh, 16 iao tsiu-tsi, 17 iao i-jing ying-dao ng cü-ts, 18 de s-du gyiu. 20 T'ao-sing shih-wa._**

·1 Iao z-k'eh ts'ing-e hyüong-di.

·2 Feh-k'o mông-kyi tsih-de c'ih-meng nying; ing-yü yi-zin yiu nying t'ih tso, feh-ts-feh-kôh we tsih-de t'in-s.

·3 Iao kyi-nyin bi t'ih-lin so-lao-keh, ziang ng-z teh ge jü-de so-lao; kyi-zin ziu næn-keh, ing-yü hyiao-teh ng-z ah yiu ziu næn-keh kyi-sing.

·4 Hweng-ing z-kön, cong-nying tu iao kyü-djong, ge min-zông ah iao ts'ing-kyih: ziah-z ying-lön teh kæn-ying cü-ts, Zông-ti we sing-p'ön ge.

·5 Tso nying feh-k'o t'ön-ze; ng su yiu, ing-ke ts-voh; ing-yü Zông-ti kông-ku, “Ngô fe li-k'e ng, ah fe tön ng gao.”[Is.1.5.]

·6 Su-i ngô-he hao fông-tæn kông, “CÜ z ngô-keh pông-siu; ngô feh p'ô: nying tsa neng-keo 'e ngô?”[S.118.6.]

·7 Yi-zin ying-dao ng, djün Zông-ti dao-li peh ng t'ing cü-ts, iao kyi-nyin ge; mông ge 'ang-yü-keh kyih-gyüoh, iao 'ôh ge siang-sing-keh yiang.

·8 Zin-nyih, kying-nyih, tao si-si-de-de, Yia-su Kyi-toh z üong feh kang-ke.

·9 Hyiao bi keh hyü-to 'ao-su zia-kao yiao-dong: sing-li k'ao-djôh eng-yü neng-keo kyin-ku z hao; feh-k'o k'ao-djôh ky'üoh-zih, ing-yü liu-sing ky'üoh-zih cü-ts z vu-ih.

·10 Ngô-he yiu tsi-dæn, ge-keh li-veh keh tsiang-bong-li vong-z-keh cü-ts feh neng-keo ky'üoh ge.

·11 Ing-yü cong-sang-keh hyüih z da tsi-s su ta-tsing sing-su iao joh nying-keh ze, ge-keh sing-t'i z ze ying-bön-nga bi ho siao-gao.

·12 Su-i Yia-su, iao yüong Z-keh hyüih ts'ing-kyih pah-sing, ah ze zing-meng-nga ziu k'u.

·13 Su-i, ngô-he ah ing-ke tseo-c'ih ying-bön-nga tao Ge su-ze k'e, zing-nyün tæn-tông Ge-keh zôh-mô.

·14 Ngô-he ze-i m-yiu dziang ze-teh-keh zing-dz, tsih gyiu 'eo-le-keh zing-dz.

·15 Su-i ngô-he ing-ke k'ao-djôh Yia-su yüong tsæn-mi-keh tsi-veh z-k'eh hyin-zông peh Zông-ti, ziu-z ngô-he k'eo kön-zia Ge ming-deo-keh ko-ts.

·16 Dæn-z 'ang hao-z teh tsiu-tsi, hyiao mông-kyi: keh-yiang-ts tsi-veh z Zông-ti su hwön-hyi.

·17 Ying-dao ng cü-ts, yü ng-keh ling-weng kying-sing, ziang 'eo-le iao kao-de tsiang-moh, ng iao i-jing ge, voh ge; peh ge hao kao-hying tso keh z-kön, feh yüong iu-zeo: ziah feh-z, z yü ng-he vu-ih.

·18 Iao de ngô-he tao-kao: ing-yü ngô-he ts'eng z zeng hao liang-sing, zing-nyün væn-pah z-kön tsiao tsing-dzih tso nying.

·19 Ngô kah-nga iao ng de ngô tao-kao, peh ngô hao kön-kying tse tao ng-he su-ze.

·20 Yin-ze keh-yü bing-ön-keh Zông-ti, z peh ngô-he Cü Yia-su keh-yü k'ön-yiang-keh do Moh-s, tsiao üong-iah-keh hyüih, jong s-keh cong-yiang peh Ge tse weh,

·21 dæn-nyün Ge peh ng-he teh-'ang wön-jün tso ih-ts'ih zin-z, neng-keo tso-zing Ge-keh ts-i, k'ao-djôh Yia-su Kyi-toh peh Ge-z su cong-i-keh sing-i zeng ze ng-he sing-li; Dæn-nyün yüong-wa si-si-de-de kyü peh Ge. Ô-meng.

·22 Hyüong-di, ngô z liah-liah sia liang-kyü peh ng; ts'ing ng-he t'ing ngô ky'ün-keh shih-wa.

·23 Ng hao hyiao-teh hyüong-di Di-mo-t'a yi-kying fông-c'ih; ge ziah kw'a tao, ngô we teh ge jü-de le kyin ng-he.

·24 T'ao-sing cong-yü ying-dao ng cü-ts teh cong sing-du. Yi-da-li hyüong-di tu t'ao-sing ng.

·25 Dæn-nyün eng-yü teh ng-he cong-nying jü-de. Ô-meng.








