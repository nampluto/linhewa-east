
# S-DU YIU-DA-KEH SHÜ-SING.


## Yd. 

**_1 Ky'ün ge dziang pao-siu tsing dao-li. 4 Kô sin-sang kô-i zih-kao, iao hong-yiu nying, yü ge feh hao 'ang-yü yiu ting djong ying-væh teng ge: 20 dæn-z gyin-zing cü-ts k'ao Sing-Ling pông-zu, hao kô-ts'eo eng-yü, pao-wu ge-z, yi neng-keo kyiu bih-ke t'eh-c'ih hong-p'in cü-ts-keh ky'ün-t'ao._**

·1 YIA-SU Kyi-toh-keh nu-boh, Ngô-kôh hyüong-di Yiu-da, sia sing peh dziao-le, Vu-ts'ing Zông-ti su e-sih-keh, yü Yia-su Kyi-toh pao-yiu cü-ts:

·2 Dæn-nyün z-pe, bing-ön, zing-e, kah-nga kô-ts'eo peh ng-he.

·3 Ts'ing-e-keh hyüong-di, ngô kyi-zin ing-gying sia sing peh ng-he, kông kyiu ngô-he cong-nying-keh eng-yü, pih iao sia liang-kyü ky'ün ng-he iao zing-lih pao-siu jong-zin su djün-ziu sing-du-keh dao-li.

·4 Ing-yü yiu kyi-ke nying kô-le zih-kao, z yü-sin ding-kyü iao ziu keh ying-væh, ge-he z feh gyin-sing, yüong ngô-he Zông-ti-keh eng-yü pin tso ying-lön z-kön, feh tsiao-nying doh-ih-yü Cü ziu-z ngô-he Cü Yia-su Kyi-toh.

·5 Su-i yiu ih-yiang z-kön, shü-tsih ng-he yi-kying ming-bah, ngô iao tse di-sing ng-he, ziu-z Cü kyi-zin kyiu pah-sing c'ih Yi-gyih, ts-'eo yi we djü-mih feh siang-sing cü-ts.

·6 T'in-s feh siu-lao peng-le-keh tsih-veng, li-k'e ge-z-keh di-bu, Cü yüong üong-yün feh dön-keh t'ih-lin ze heh-ön ts-cong kwön-æh ge teng-tao sing-p'ön do nyih-ts.

·7 Yi ziang Su-to-mô, Ngo-mo-læh teh deo-ky'ün kôh zing-li, ah z-t'ih tso ying-lön z-kön, i-jong s-yüoh, ge-he ziu üong-yün ho siao-keh ying-væh z ming-ming hyin-c'ih pông-yiang peh ngô-he.

·8 Keh-sih nying ziang tso mong, nyih we-u ge-keh kyi-sing, ky'ing-mæn yiu gyün-ping, sih-doh yiu yüong-wa cü-ts.

·9 Dæn-z ting do t'in-s Mi-kô-leh teh mo-kyü ze-teh nyi-leng Mo-si-keh s-siu, ah feh kön yüong tsiu-mô shih-wa tsah-bi ge, tsih kông, “Dæn-nyün Cü tsah-væh ng.”

·10 Dæn-z ge-he hyü-pông ge su feh hyiao-teh z-kön: ziu-z ge sang-zing ziang m li-sing-keh cong-sang, su hyiao-teh z-kön, lin keh z-kön tu we z wa-gao z.

·11 Ge-he yiu 'o-tse, ing-yü z tseo Ke-ing-keh lu, yü t'ön-ze 'ôh Pô-læn-keh wang-li, ziu mih-vông ze Ko-læh-keh ts'ao-lön.

·12 Keh-sih nying 'ao-vu kyü-gyi teh ng-he tso-côh ky'üoh-væn, tsih kwön pao z-kyi k'eo-foh, keh z ng-he zing-e tsiu-yin-keh u-tin; ge ziang m yü-keh yüing bi fong p'iao-dong; ts'iu-t'in m-yih feh kyih-ko-keh jü, s-ku yi s, liu keng-deo tu bæh-gao;

·13 he-li hyüong-mang-keh po-lông hyin-c'ih ge-z-keh tao-me; liu-gao-keh sing-siu, yiu üong-yün heh-ön-keh su-ze teng ge.

·14 Ô-tông di-ts'ih de-keh seng Yi-nôh yü-sin ts-tin keh-yiang-ts nying, kông,

·15 “Cü teh Ge vu-ts'in-da-mæn-keh sing-du ziu we le sing-p'ön cong-nying, peh feh gyin-sing-keh ze-nying su tso ih-ts'ih feh gyin-sing z-kön, teh ge su kông ih-ts'ih hyü-pông Cü-keh ôh wa tsah-væh væn-pah feh gyin-sing cü-ts.”

·16 Ge-he z-kyi feh ts-coh, tsih ün-'eng, 'eo z-keh s-yüoh, (mön-k'eo kông do wa), yü li-sih tseng-djong nying-keh nga-mao.

·17 Dæn-z ng-he ts'ing-e-keh hyüong-di, iao kyi-nyin ngô-he Cü Yia-su Kyi-toh-keh s-du yü-sin su kông; ge-he teh ng kông,

·18 Meh-de z-si pih yiu ky'ing-cü cü-ts c'ih-le 'eo z-kyi feh gyin-sing-keh s-yüoh.

·19 Ge-he tsih-yiu s-yüoh m-yiu ling, su-i iao  teh kong-we feng-k'e.

·20 Dæn-z ng-he ts'ing-e-keh hyüong-di, yüong ng-he su siang-sing-keh sing-zin dao-li, zing-ziu z-keh teh-'ang, k'ao-djôh Sing-Ling tao-kao;

·21 zeng e-kying Zông-ti-keh sing, yi sô-mông ngô-he Cü Yia-su Kyi-toh-keh z-pe hao teh-djôh üong-yün weh-ming.

·22 Tsih-z gyi-cong iao feng-pih, yiu-sih iao e-lin ge;

·23 yiu-sih ziang jong ho-li bæh ge c'ih, zeng p'ô-gyü-keh sing kyiu ge, bi s-yüoh tang tsih-le-keh i-zông tu iao k'o-u ge.

·24 Yin-ze keh-yü neng-keo pao-wu ng-he fe pæn-tih, peh ng-he m p'i-bing hao kw'a-weh gyi ze Ge-z yüong-wa-keh min-zin Cü-ts, ——

·25 ziu-z keh doh-ih-yü Zông-ti ngô-he-keh Kyiu-cü, —— Dæn-nyün yüong-wa, yü-nyin, neng-kön, gyün-ping, jong ngô-he Cü Yia-su Kyi-toh, kyü peh Ge jong-kying-yi-'eo tao si-si-de-de. Ô-meng.









