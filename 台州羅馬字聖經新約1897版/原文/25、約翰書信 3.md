
# S-DU IAH-'ÖN-KEH SHÜ-SING. DI-SÆN-FU.


## 3 I'ö. 

**_1 Ts'ing-tsæn Kô-yiu yü ge-keh gyin-zing, 5 teh k'ön-de hyüong-di, 7 yü pông-zu Cü-keh ming-deo c'ih-meng cü-ts: 9 p'i-bing Tiu-deh-fi: 12 ts'ing-tsæn Ti-mi-tiu._**

·1 NGÔ tsiang-lao sia sing peh ts'ing-e-keh Kô-yiu, z ngô yü tsing dao-li su e-sih-keh.

·2 Ts'ing-e-keh hyüong-di, ngô dæn-nyün ng jing-liu sing-t'i k'ông-gyin, ziang ng ling-weng z jing-liu.

·3 Keh-sih hyüong-di le te-tsing ng z siang-sing tsing dao-li, i-jong ge tso nying ngô z ting kao-hying.

·4 Ngô t'ing-djôh ngô-keh n-nô i-jing tsing dao-li tse m-yiu t'ih do kw'a-lôh.

·5 Ts'ing-e-keh hyüong-di, ng væn-pah k'ön-de cong hyüong-di teh c'ih-meng nying z tso ting hao;

·6 ge-he tu te-tsing ng-keh zing-e ze kao-we min-zin; ng ziah i Zông-ti-keh dao-li song ge-he k'e lao-zih z hao:

·7 ing-yü ge-he z yü Cü-keh ming-deo c'ih-meng, feh do bih-koh nying-keh meh-z.

·8 Keh-yiang-ts nying ngô-he ing-ke siu-liu ge, hao jü-de pông-zu tsing dao-li.

·9 Ngô yi-kying sia sing peh kao-we; tsih-z siang tso ge-he deo-nao-keh Tiu-deh-fi feh k'eng tsih-ziu ngô-he.

·10 Su-i ngô ziah-z le, pih-ding kyi-teh ge su tso-keh 'ang-yü, z yüong ôh-wa sih-doh ngô-he; wæ feh keo, ge-z feh k'eng siu-liu hyüong-di, wæ iao kying-lao k'eng siu-liu cü-ts, iao kön ge c'ih kao-we.

·11 Ts'ing-e-keh hyüong-di, hyiao 'ôh feh hao yiang, z iao 'ôh hao-keh yiang. Tso hao cü-ts z c'ih-ü Zông-ti; tso feh hao cü-ts z vong mông-djôh Zông-ti ku.

·12 Ti-mi-tiu-keh 'ang-yü cong-nying tu te-tsing ge, tsing dao-li ah te-tsing ge; ngô-he yi te-tsing ge, ng-he hyiao-teh ngô-he-keh te-tsing z tsing-keh.

·13 Wæ-yiu hyü-to z-kön hao sia, tsih-z feh iao yüong pih moh sia peh ng-he;

·14 ngô siang kw'a le kyin ng-he te-k'eo kông. Dæn-nyün ng bing-ön. Keh-sih bong-yiu tu t'ao-sing ng. Ts'ing ng de ngô t'ao-sing ke-ke bong-yiu.









