
# S-DU PAO-LO SIA PEH FI-LIH-PI NYING KEH SHÜ-SING.


## Fl. 1.

**_1 Pao-lo kön-zia Zông-ti, yü ge-he teh ge ze k'u-næn ts-cong jü-de yiu-veng, 9 me-nyih gyiu Zông-ti kô eng-yü peh ge-he; 12 yü ge ze Lo-mô su p'ong-djôh-keh wæn-næn, foh-ing yiu dao-dzing, 21 wæ-z s weh, ge z sing-nyün kyü yüong-wa peh Zông-ti, 27 ky'ün ge dong-sing-yih-lih tso z-kön, 28 tsao-næn feh iao hôh._**

·1 YIA-SU Kyi-toh-keh nu-boh, Pao-lo teh Di-mo-t'a, t'ao-sing Fi-lih-pi ze-ü Kyi-toh Yia-su-keh cong sing-du, lin cong kæn-toh teh bæn-z-nying:

·2 Dæn-nyün Zông-ti ngô-he Vu-ts'ing, teh Cü Yia-su Kyi-toh, s-lôh eng-yü bing-ön peh ng-he.

·3 NGÔ kyi-nyin ng-he z-'eo ziu z-zông kön-zia ngô-keh Zông-ti,

·4 tao-kao z-'eo z-zông kao-hying de ng-he cong-nying gyiu,

·5 yü ng-he jong deo-ih-nyih ih-dzih tao yin-ze teh djün foh-ing z-kön jü-de yiu-veng;

·6 ing-yü ngô k'ôh-zih siang-sing, keh-yü ze ng-he sing li-min yiu ih-yiang hao z-kön tso ky'i-deo Cü-ts ih-dzih tao Yia-su Kyi-toh-keh nyih-ts pih-ding we zing-kong:

·7 ngô ah ing-ke yü ng-he cong-nying t'ih ts'eng; ing-yü ng-he dziang ze ngô sing-li, feh-leng ngô bi t'ih-lin so-lao, feh-leng bin-leng tsæh-zih foh-ing, tu teh ngô dong hyiang keh eng-yü.

·8 Zông-ti hao teh ngô tso te-tsing, ngô ze-ü Yia-su Kyi-toh-keh sing-dziang tsa-sang feh hyih s-nyin ng-he cong-nying.

·9 Ngô su gyiu, z iao ng-he-keh zing-e yüih-fæh to-ky'i-le, yiu ts-yü teh ih-ts'ih ts-sih;

·10 peh ng-he we bin-pih hao t'eng; yi we tso nying ts'ing-kyih m-u-tin tao Kyi-toh-keh nyih-ts;

·11 yiu k'ao-djôh Yia-su Kyi-toh le kong-nyi-keh ko-ts we kyih meo-zing, hao kyü yüong-wa tsæn-mi peh Zông-ti.

·12 HYÜONG-DI, ngô iao ng-he hyiao-teh ngô su p'ong-djôh-keh z-kön fæn-cün peh foh-ing kah-nga hying-wông;

·13 peh ngô-keh t'ih-lin ze-ü Kyi-toh yi-kying hyin-ming peh mön dziao-ding teh gyi-yü cong-nying tu hyiao-teh;

·14 wæ-yiu keh-sih hyüong-di yiu ih-do-pön, yü ngô t'ih-lin ze-ü Cü sing-li kyin-ku, we kah-nga fông-tæn kông dao-li, fe p'ô-gyü.

·15 Yiu-sih djün Kyi-toh, z yiu tu-gyi tsang-teo-keh sing; yiu-sih z yiu hao i-s:

·16 kyih-tông djün Kyi-toh cü-ts, bing-fi yiu zing-zih-keh i-s, z iao kô-ts'eo ngô t'ih-lin-keh k'u-næn:

·17 keh-sih c'ih-ü zing-e, hyiao-teh ngô z yü bin-leng foh-ing sih-lih.

·18 Keh z tsa-sang? feh-leng zao væn-ts, wæ-z tsing-sing kô-i, yiu Kyi-toh djün-k'e; ngô ziu kao-hying, ah tao kyiah we kao-hying.

·19 Ing-yü ngô hyiao-teh, yü ng-he-keh tao-kao teh Yia-su Kyi-toh-keh Sing-Ling pông-zu ngô, keh z-kön 'eo-le yü ngô yiu kyiu-sing,

·20 tsiao ngô kön-sing su s-ts'eng su sô-mông, ziu-z ngô fe 'ôh-nying-siang, ziang su-zông we fông-tæn, feh-leng weh, feh-leng s, Kyi-toh ze ngô sing-zông ning-gyiu we teh-djôh tseng-kying.

·21 Ing-yü ngô weh z yü Kyi-toh, s z yiu hao-c'ü.

·22 Ziah-z ze nyüoh-sing weh ngô kong-fu yiu dao-dzing, tsih-z ngô feh hyiao-teh kæn nô ih-yiang.

·23 Ngô sing-kwa-liang-dziang, sing-siang iao ky'ü-si, hao teh Kyi-toh jü-de; keh z kah-nga hao:

·24 dæn-z ngô wæ ze nyüoh-sing, yü ng-he kah-nga iao-kying.

·25 Keh kyi-zin z ngô toh-zih siang-sing, ngô hyiao-teh tsong we ze-teh teh ng-he cong-nying jü-de, hao peh ng-he siang-sing-keh sing kah-nga kô-zông, kô-ts'eo kw'a-lôh;

·26 peh ngô tse tao ng-he su-ze ng-he hao ze-ü Kyi-toh Yia-su kah-nga kao-hying.

·27 TSIH iao ng-he-keh 'ang-yü teh Kyi-toh-keh foh-ing siang-'eh: peh ngô 'oh le mông ng-he, 'oh ze bih-c'ü t'ing-djôh ng-he-keh fong-sing, z yiu ih-sing-ih-i gyi-lao, yü su siang-sing-keh foh-ing dong-sing-yih-lih tso z-kön;

·28 hyiao yü keh-sih dziu-dih sing-li kying-hôh: keh z ge-he iao mih-vông, ng-he iao teh kyiu, keh hyin-ming-keh bing-kyü ah z c'ih-ü Zông-ti:

·29 ing-yü ng-he yi-kying teh-djôh keh eng-yü, hao yü Kyi-toh fi-tæn siang-sing Ge, ah hao yü Ge ziu næn:

·30 yin-ze ng-he ah yiu tsang-teo, ziang ng yi-zin mông-djôh ngô, yin-ze t'ing-djôh ngô ih-yiang.


## Fl. 2.

**_1 Ky'ün ge dong-sing-'eh-i, yüong Kyi-toh-keh pông-yiang ky'ün ge zeng ti-vi-keh sing: 12 ky'ün ge liu-sing tso nying, hao tso si-zông-keh liang-kwông, 16 iao ön-yü ge-he-keh s-du, ing-yü ge z yü-bi peh ge hyüih tông tsi-veh hyin peh Zông-ti. 19 Ge sô-mông ts'a Di-mô-t'a, 25 ts'ing-tsæn Yi-pô-feh-di, kw'a iao ts'a ge tao Fi-lih-pi._**

·1 Su-i ze-ü Kyi-toh ziah yiu ky'ün-hwa, yiu zing-e-keh ön-yü, yiu Sing-Ling-keh siang-t'ong, yiu z-pe e-lin-keh sing-dziang,

·2 ng-he hao zeng tso-yiang sing-i, tso-yiang zing-e, dong-sing-'eh-i, peh ngô-keh kw'a-lôh hao mön-coh:

·3 hyiao zeng tsang-teo-keh sing, siang hyü-hwa yüong-wa; z iao ti-sing-siao-i jü-de t'e-tseng bih-ke hao-jü z-kyi;

·4 hyiao kôh-nying tæn kwön z-kyi z-kön, kôh-nying iao ku-djôh bih-ke z-kön.

·5 Ng-he sing-li iao zeng Kyi-toh Yia-su-keh sing-i:

·6 Ge peng-le yiu Zông-ti-keh ying-ziang, ziu-z teh Zông-ti ih-yiang Ge ah feh sön ku-veng,

·7 dæn-z we hyih-gao Z-keh yüong-wa, zing nu-boh-keh væn-ts le tso nying:

·8 kyi-zin yiu nying-keh væn-ts, yi we Z-kyi ti-vi i-jing zing-ts-ü s, ping-ts'ia s ze zih-z-kô-zông.

·9 Su-i Zông-ti kyü Ge zông ting kao, peh Ge-keh ming-deo ku-yü væn-pah ming-deo;

·10 peh ze t'in-zông di-zông lin di-ti-'ô-keh, væn-pah kyiah-kw'e-deo tu we ze-ü Yia-su-keh ming-deo gyü-lôh,

·11 væn-pah k'eo-zih tu we tsiao-nying Yia-su Kyi-toh z Cü, kyü yüong-wa peh Vu-ts'ing Zông-ti.

·12 Su-i, ngô ts'ing-e hyüong-di, ng-he kyi-zin we z-zông i-jing, fi-tæn ngô ze-teh z-'eo, ziu-z yin-ze ngô vong ze-teh ah iao kah-nga zeng kying-zing p'ô-gyü-keh sing tso-zing ng-keh kyiu-fæh;

·13 ing-yü ng-he siang tso, 'oh neng-keo tso, tu z Zông-ti ze ng-he sing-li tso, iao zing-ziu Ge su cong-i-keh ts-i.

·14 Ng-he tso væn-pah z-kön hyiao ma-ün, hyiao tsang-leng;

·15 peh ng-he ze keh zia-ôh be-nyih-keh si-de tso ts'ing-kyih, m-mao-bing, Zông-ti m-p'i-bing-keh n-nô; ng-he hyin-c'ih weh-ming-keh dao-li, ziang si-zông liang-kwông tsiao-djôh ge-he:

·16 peh ngô tao Kyi-toh-keh nyih-ts hao la-t'in, ing-yü ngô vong tseo k'ong-kyiah, kong-fu ah vong lôh-k'ong.

·17 Ng-he siang-sing-keh sing tông tsi-veh vong-z Zông-ti, ngô-keh hyüih ziu-z iao liu-c'ih, ziang tao ze ge zông-min, ngô z hwön-hyi, ah teh ng-he cong-nying jü-de hwön-hyi:

·18 yü keh z-kön ng-he ah ing-ke hwön-hyi, ah ing-ke teh ngô jü-de hwön-hyi.

·19 DÆN-Z ngô ze-ü Cü Yia-su sô-mông kw'a ts'a Di-mo-t'a tao ng-he su-ze le, peh ngô hyiao-teh ng-he-keh z-kön sing-li ziu ön-weng.

·20 Ing-yü djü ge ts-nga ngô m-yiu dong-sing-keh nying, we tsing-sing kwa-nyin ng-he-keh z-kön.

·21 Ing-yü ge tu wa-sön z-keh z-kön, feh kwön Kyi-toh Yia-su z-kön.

·22 Ng-he hyiao-teh ge z s-lin-ku, ziang n-ts voh-z pang, teh ngô jü-de djün foh-ing.

·23 Su-i ngô hyiao-teh z-keh z-kön z tsa-sang, siang lih-k'eh ts'a ge le:

·24 dæn-z ngô ze-ü Cü siang-sing ngô-z ah kw'a iao le.

·25 Ngô ts'eng pih iao ts'a Yi-pô-feh-di tao ng su-ze le, ge z ngô hyüong-di, teh pông-siu, dong-de tông-ping, ah tso ng-he-keh ts'a-s kyüong-ing ngô ky'üih-siao;

·26 ngô su-i ts'a ge, ing-yü ge z ts'ih-sing s-nyin ng-he cong-nying, ting iu-zeo, yü ng-he t'ing-djôh ge yiu bing:

·27 ge lao-zih sang bing, tsang-ting s-gao: tsih-z Zông-ti e-lin ge; fi-tæn ge, ah e-lin ngô, sang-teh ngô zeo-zông kô zeo.

·28 Ngô su-i kah-nga kön-kying ts'a ge le, peh ng-he tse mông-djôh ge yi we kao-hying, ngô-keh iu-zeo ah we siao-ting.

·29 Su-i, ng-he ze-ü Cü ing-ke kao-hying tsih-ziu ge; ping-ts'ia yüong kying-djong keh-yiang-ts nying:

·30 ing-yü ge yü tso Kyi-toh z-kön tsang-ting s, lin z-keh sing-ming tu feh kwön, iao pu-coh ng-he kyüong-ing ngô-keh ky'üih-siao.


## Fl. 3.

**_1 Ky'ün ge vông-bi tsiu-keh-li-keh kô sin-sang, 4 kông ge-he ziah hao k'ao-djôh leh-fæh-keh kong-nyi, ge-z kah-nga hao tso: 7 dæn-z ge sön tu z zih-peng, z leh-seh, yü sih-teh Kyi-toh, 12 Kông ge-z feh-z jün-bi. 15 Ky'ün ge zeng keh sing-i, 17 'ôh ge yiang, 20 iao liu-sing tso nying, ing-yü ge-he-keh peng-koh ze t'in-zông._**

·1 TSONG-Z-NYIN-TS, ngô hyüong-di, ng-he ze-ü Cü yüong kw'a-lôh. Ngô sia tso-yiang shih-wa peh ng-he, yü ngô m-kao in-væn, yü ng-he z weng-tông.

·2 Yüong vông-bi ôh-keo, vông-bi tso fi-li z-kön, vông-bi keh-gao bi-nyüoh cü-ts:

·3 ing-yü ngô-he k'ao Sing-Ling voh-z Zông-ti, ze-ü Kyi-toh Yia-su la-t'in, feh k'ao nyüoh-sing, tsing-z ziu tsiu-keh-li cü-ts.

·4 Ngô feh-zin hao k'ao-djôh nyüoh-sing: ziah-z bih-ke ts'eng k'o-i k'ao nyüoh-sing, ngô z kah-nga k'o-i:

·5 ngô di-pæh nyih ziu tsiu-keh-li, z Yi-seh-lih-keh zoh-veng, Bin-ngô-ming-keh ts-p'a, c'ih-ü Hyi-pah-le nying-keh Hyi-pah-le nying; kông-tao leh-fæh, z Fæh-li-se nying;

·6 kông-tao nyih-sing, z pih-næn kao-we; kông-tao leh-fæh-keh kong-nyi, m-kao hao p'i-bing.

·7 Dæn-z keh-sih z-kön yi-zin ngô sön dzæn-deo, ngô yü Kyi-toh yi-kying sön ge zih-peng.

·8 Hyüông-ts'ia ih-ts'ih z-kön ngô tu sön zih-peng, yü sih-teh Kyi-toh Yia-su ngô-keh Cü, keh ting iao-kying-keh ts-sih: ngô yü Kyi-toh yi-kying zih-gao væn-pah z-kön, ah peh ge mông ziang leh-seh, peh ngô hao dzæn-tsing Kyi-toh,

·9 yi hao peh ngô sön ze-ü Ge, feh-z yiu jong leh-fæh le ngô-z-keh kong-nyi, z yü siang-sing Kyi-toh le-keh kong-nyi, z jong Zông-ti le, yü siang-sing teh-djôh:

·10 peh ngô hao hyiao-teh Ge, teh Ge weh-cün-le-keh neng-kön, yi hao teh Ge k'u-næn jü-de yiu-veng, teh Ge s-fæh tso-yiang;

·11 'oh-tsia hao kön-tao s-nying tse-weh.

·12 Bing-fi ngô yi-kying teh-djôh, ah bing-fi ngô yi-kying jün-bi: ngô tsih wæ ze-teh cü-zông, 'oh-tsia hao kön-djôh, yü-ts ngô-z ah yi-kying bi Kyi-toh Yia-su kön-djôh.

·13 Hyüong-di, ngô-z feh sön yi-kying kön-djôh: tæn tso ih-yiang, ziu-z feh kwön pe-'eo z-kön, yüong lih hyiang zin cü-gyiu min-zin z-kön,

·14 ih-dzih kön-tao lih-piao di-fông, siang teh-djôh Zông-ti ze-ü Kyi-toh Yia-su jong zông-deo dziao-le-keh sông-s.

·15 Su-i, ngô-he væn-pah jün-bi cü-ts ing-ke zeng keh sing-i: ziah-z ng-he yiu zah-m bih-yiang sing-i, keh z-kön Zông-ti tsiang-le ah we hyin-c'ih peh ng-he:

·16 dæn-z ngô-he su yi-kying tso-tao-keh di-bu, ing-ke i-jing tso-yiang feng-ts'eng, ing-ke zeng tso-yiang sing-i.

·17 Hyüong-di, ng-he yüong jü-de 'ôh ngô-keh yiang, ping-ts'ia yüong mông keh-sih tsiao ngô-he pông-yiang tso.

·18 Ing-yü yiu hyü-to nying su tso, ngô lü-ts' teh ng-he kông-ku, yin-ze yi liu ngæn-li tse kông, ge-he z Kyi-toh zih-z-kô-keh dziu-dih:

·19 ge-keh kyih-gyüoh z mih-gao, ge-keh zông-ti z z-kyi k'eo-foh, yüong z-keh tao-me z-kön sön yüong-wa, tsih liu-sing si-zông z-kön.

·20 Ngô-he-keh peng-koh ze t'in-zông; ngô-he teng-de ih-yü Kyiu-cü, ziu-z Cü Yia-su Kyi-toh jong t'in kông-lôh:

·21 Ge we yüong Ge-z æh-voh væn-veh-keh do neng-kön, pin-hwa ngô-he pi-zin-keh kyi-sing, hao teh Ge-z yüong-wa-keh kyi-sing tso-yiang.


## Fl. 4.

**_1 Ky'ün ge-he ze-ü Cü gyi-lao, pông-zu Yiu-'o-tia teh Jing-tu-kyi, 4 yi ky'ün ge hyü-to z-kön, 10 ge z kao-hying, yü ge-he ze kæn-lao pu ge-keh ky'üih-siao, feh-z siang sông-s, z siang ko-ts kyü tao ge-he-keh sing-zông. 19 T'ao-sing teh tao-kao shih-wa._**


·1 Su-i, ngô su ts'ing-e su s-ts'eng-keh hyüong-di, z ngô-keh kw'a-lôh teh kwön-min, ngô ts'ing-e-keh, ng-he ze-ü Cü iao gyi-lao.

·2 Ngô ky'ün Yiu-'o-tia, yi ky'ün Jing-tu-kyi, yüong ze-ü Cü zeng tso-yiang sing-i.

·3 Wæ-yiu ts'ing ng, zih-ze-keh te-siu, pông-zu keh liang-ke nyü-nying, ing-yü ge-he teh ngô jü-de c'ih-lih djün foh-ing, Kah-li-min ah z-t'ih, wæ-yiu ngô gyi-yü-keh pông-siu, ge-he ming-z tu sia ze weh-ming ts'ah-zông.

·4 Ng-he ze-ü Cü iao dziang-z kw'a-lôh: ngô yi kông, Iao kw'a-lôh.

·5 Ng-he 'o-ky'i-keh sing hao peh cong-nying hyiao-teh. Cü z gying-gao.

·6 Yiang-yiang hyiao iu-zeo; yiang-yiang iao tao-kao, gyiu-k'eng, lin kön-zia shih-wa, peh Zông-ti hyiao-teh ng-he-keh sing-nyün.

·7 Zông-ti ts'eh-dôh-feh-tao-keh bing-ön, ze-ü Kyi-toh Yia-su, we pao-wu ng-he-keh sing teh nyin-deo.

·8 Tsong-z-nyin-ts, hyüong-di, væn-pah zing-zih z-kön, tön-tsing z-kön, kong-bing z-kön, ts'ing-kyih z-kön, k'o-e z-kön, t'i-min z-kön, yiu zah-m teh-'ang, yiu zah-m tsæn-mi, — ng-he tu yüong s-ts'eng.

·9 Ng-he ze ngô su-ze su 'ôh-zih, su tsih-ziu, su t'ing-djôh teh mông-djôh z-kön, tu iao tso: keh bing-ön-keh Zông-ti ziu we teh ng-he jü-de.

·10 NGÔ ze-ü Cü ting kao-hying, ing-yü ng-he s-nyin ngô-keh i-s yi fæh-c'ih-le: ng-he nyün-z su-zông yiu keh i-s, tsih-z p'ong-feh-djôh kyi-we.

·11 Ngô bing-fi yü ky'üih-siao t'ih kông: ing-yü feh-leng zao z-kön tu ts-coh, keh z ngô yi-kying 'ôh-tao.

·12 Tso nying bing-zin, tso nying fu-coh, ngô tu hyiao-teh: feh-leng zao di-fông, feh-leng zao z-kön, 'oh ky'üoh-pao, 'oh du-hæh, 'oh yiu-yü, 'oh feh coh, ngô tu 'ôh-zih-ku.

·13 Z Kyi-toh kô ngô lih-liang, ze-ü Ge ngô yiang-yiang z-kön tu neng-keo tso.

·14 Shü-tsih z-t'ih, ngô wæn-næn z-'eo ng-he kyüong-ing ngô z hao.

·15 Ng-he Fi-lih-pi nying ah hyiao-teh, djün foh-ing ky'i, ngô tseo-c'ih Mô-gyi-teng z-'eo, kông-tao do-c'ih siu-tsing z-kön, tsih-yiu ng-he, m-yiu bih-ke kao-we, le kyüong-ing ngô;

·16 ngô ze T'ih-sæh-lo-nyi-kô z-'eo, ng-he feh-ts ih-t'ao, yiu liang-t'ao, ts'a nying le pu ngô ky'üih-siao.

·17 Ngô bing-fi siang ng-keh li-veh; tsih siang ko-ts to peh ng-he teh-djôh ih-c'ü.

·18 Væn-pah meh-z ngô tu yiu-yü: ngô jong Yi-pô-feh-di tsih-ziu ng-he-keh li-veh, z Zông-ti su tsih-ziu su cong-i p'eng-hyiang-keh tsi-veh, yin-ze ngô mön-coh.

·19 Dæn-z ngô-keh Zông-ti tsiao Ge-z yüong-wa-keh fu-coh ze-ü Kyi-toh Yia-su we pu-coh ng-he yiang-yiang ky'üih-siao.

·20 Dæn-nyün yüong-wa tao si-si-de-de kyü peh Zông-ti ngô-he Vu-ts'ing. Ô-meng.

·21 T'ao-sing ze-ü Kyi-toh Yia-su cong sing-du. Teh ngô jü-de cong hyüong-di t'ao-sing ng-he.

·22 Cong sing-du iao t'ao-sing ng-he, Ke-sæh u-li-keh sing-du kah-nga iao t'ao-sing ng-he.

·23 Dæn-nyün ngô-he Cü Yia-su Kyi-toh-keh eng-yü teh ng-he cong-nying jü-de. Ô-meng.




