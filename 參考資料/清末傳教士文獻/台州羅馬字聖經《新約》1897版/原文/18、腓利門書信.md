
# S-DU PAO-LO SIA PEH FI-LI-MENG KEH SHÜ-SING.


## Flm. 1.

**_1 Pao-lo t'ing Fi-li-meng-keh zing-e teh siang-sing ziu kao-hying. 9 Iao ge sô-min ge nu-boh O-nyi-si-meo, tse tsih-ziu ge._**

·1 KYI-TOH Yia-su-keh væn-nying Pao-lo, teh hyüong-di Di-mo-t'a, t'ao-sing ts'ing-e-keh hyüong-di ngô-he pông-siu Fi-li-meng,

·2 teh ts'ing-e-keh ts-me Ô-fi-ô, teh ngô-he jü-de tông-ping-keh Ô-kyi-pu, lin ng u-li-keh kao-we:

·3 Dæn-nyün Zông-ti ngô-he Vu-ts'ing, teh Cü Yia-su Kyi-toh, s-lôh eng-yü bing-ön peh ng-he.

·4 Ngô kön-zia ngô-keh Zông-ti, tao-kao z-'eo dziang kyi-nyin ng,

·5 ing-yü t'ing-djôh ng z ts'ing-e siang-sing Cü Yia-su teh cong sing-du;

·6 iao ng siang-t'ong-keh siang-sing hyin-c'ih neng-kön, peh nying we hyiao-teh ng-he su yiu ih-ts'ih-keh zin-z, ze-ü Kyi-toh Yia-su.

·7 Ngô-he yü ng-keh zing-e ting kw'a-lôh, yiu ön-yü; ing-yü ng, hyüong-di, z yi-kying ön-teng cong sing-du-keh sing.

·8 Su-i ngô ze-ü Kyi-toh nyün k'o-i fông-tæn peh siang-nyi z-kön feng-fu ng,

·9 ziu-z yü keh zing-e neng-ts siang-k'eng ng, ing-yü ngô Pao-lo shü-shü lao-gao, yin-ze tso Yia-su Kyi-toh-keh væn-nying:

·10 yü ngô bi t'ih-lin so-lao z-'eo su sang-keh n-ts O-nyi-si-meo, siang-k'eng ng,

·11 ge su-le z vu-ih yü ng, yin-ze z yiu-ih yü ng teh ngô:

·12 ngô ts'a ge cün-le; ng iao siu-liu ge, z ngô ting ts'ing-e-keh.

·13 Ngô i-s iao liu ge teh ngô jü-de, hao ze foh-ing-keh t'ih-lin de ng voh-z ngô:

·14 dæn-z wæ feh hyiao-teh ng-keh i-s, ngô feh iao z-kyi tso cü; peh ng tso keh hao-z feh-z min-gyiang, z c'ih-ü zing-nyün.

·15 Ge dzæn-z li-k'e ng, z iao peh ng üong-yün teh-djôh ge;

·16 feh tse ziang nu-boh, wæ hao-jü nu-boh, z ts'ing-e-keh hyüong-di, ngô ting ts'ing-e, 'o-hyüông ng ze-ü nyüoh-sing ze-ü Cü, z kang-kô ts'ing-e.

·17 Su-i, ng ziah sön ngô z dong-bön, yüong siu-liu ge teh ngô ih-yiang.

·18 Ge ziah yiu zah-m de ng feh hao, ky'in ng, hao sön ngô tsiang;

·19 ngô Pao-lo ts'ing-pih sia-keh, tsong we pu-wæn ng: ngô feh yüong kông ky'i, ziu-z ng z-kyi ah ky'in ngô.

·20 Hyüong-di, dæn-nyün ngô yü ng ze-ü Cü yiu dao-dzing: ng ze-ü Cü yüong ön-yü ngô-keh sing.

·21 Ngô zih-ze siang-sing ng tsong we i-jing ngô, su-i sia sing peh ng, ngô ah hyiao-teh ng pih-ding we ku-yü ngô-keh shih-wa tso.

·22 Ngô wæ iao ng bi-bæn djü-c'ü peh ngô; ing-yü ngô sô-mông yü ng-he-keh tao-kao hao tao ng su-ze le.

·23 Ze-ü Kyi-toh Yia-su teh ngô jü-de lôh-kæn-keh Yi-pô-feh,

·24 wæ-yiu ngô-keh pông-siu Mô-k'o, Ô-li-dæh-ku, Ti-mô, Lu-kô, tu t'ao-sing ng.

·25 Dæn-nyün ngô-he Cü Yia-su Kyi-toh-keh eng-yü teh ng-he-keh ling-sing jü-de. Ô-meng.




