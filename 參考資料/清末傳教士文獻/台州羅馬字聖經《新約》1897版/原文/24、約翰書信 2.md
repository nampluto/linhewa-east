
# S-DU IAH-'ÖN-KEH SHÜ-SING. DI-NYI-FU.


## 2 I'ö. 

**_1 Ky'ün ih-ke tseng-kyü-keh nyü-nying teh ge n-nô z-zông zeng zing-e teh siang-sing, 8 min-teh sih-gao zin-deo te-tsing-keh pao-ing: 10 feh iao teh feh ta tsing dao-li cü-ts yiu-veng._**

·1 NGÔ tsiang-lao sia sing peh su kæn-shün-keh tseng-kyü nyü-nying teh ge-keh n-nô ngô yü tsing dao-li su e-sih; ah fi-tæn ngô, ziu-z væn-pah sih-teh tsing dao-li cü-ts tu e-sih-keh;

·2 ing-yü tsing dao-li zeng ze ngô-he sing-li we teh ngô-he üong-yün ze-teh:

·3 Dæn-nyün Vu-ts'ing Zông-ti teh Vu-ts'ing-keh N-ts Cü Yia-su Kyi-toh s tsing dao-li teh zing-e peh ng-he, peh ng-he hao teh-djôh eng-yü, z-pe, bing-ön.

·4 Ngô mông ng-keh n-nô i tsing dao-li tso nying, ziang Vu-ts'ing su feng-fu ngô-he, z ting kao-hying.

·5 Ngô yin-ze feh sia sing ka-ming peh ng tseng-kyü nyü-nying, tæn-tsih kông ih-hyiang su yiu, ziu-z ngô-he iao jü-de siang-e.

·6 Keh siang-e ziu-z i Ge ka-ming tso nying. Keh ka-ming z ng-he ih-hyiang su t'ing-ku, su i-jing.

·7 Ing-yü yiu hyü-to yiu-'oh cü-ts c'ih-si, feh tsiao-nying Yia-su Kyi-toh zing nyüoh-sing lôh-væn; keh z yiu-'oh cü-ts, ah z Kyi-toh-keh te-deo.

·8 Ng-he z-kyi iao liu-sing sang-teh zin-deo-keh lao-loh tu lôh-k'ong, hao teh-djôh jün-bi-keh sông.

·9 Væn-pah væn-ze, feh neng z-zông pao-siu Kyi-toh kao-hyüing cü-ts z feh joh-ü Zông-ti: neng-keo z-zông pao-siu Kyi-toh kao-hyüing cü-ts z joh-ü Vu-ts'ing teh Ge N-ts.

·10 Ziah yiu nying tao ng su-ze le feh ta keh kao-hyüing, hyiao tsih ge tao u-li, ah hyiao ts'ing ge ön;

·11 ziah ts'ing ge ön z yiu-veng ge-keh feh hao 'ang-yü.

·12 Wæ-yiu hyü-to z-kön hao sia sing peh ng-he, feh iao yüong pih moh sia; z siang tao ng-he su-ze le te-k'eo kông, peh ng-he kw'a-lôh hao mön-coh.

·13 Bi kæn-shün-keh ts-me, ge-keh n-nô tu ts'ing ng ön. Ô-meng.




