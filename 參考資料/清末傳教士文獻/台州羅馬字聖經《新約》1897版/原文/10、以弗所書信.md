
# S-DU PAO-LO SIA PEH YI-FEH-SU NYING KEH SHÜ-SING.


## Yf. 1.

**_1 Pao-lo t'ao-sing Yi-feh-su kao-yiu, 3 kön-zia Zông-ti ts-'eo, 4 kông bi kæn-shün, 6 yü Zông-ti-keh eng-yü ngô-he hao tso Ge-keh nyi-ts, 11 ziu-z kyiu-sing-keh nyün-deo. 13 Sing-Ling z ngô-he sæn-nyih-keh tsih-tsiao. 16 Pao-lo gyiu Zông-ti peh ge-he ts'ong-ming, hao sih-teh ge-he dziao-le-keh sô-mông, teh Zông-ti-keh neng-kön._**

·1 VONG Zông-ti ts-i tso Yia-su Kyi-toh-keh s-du Pao-lo, t'ao-sing Yi-feh-su sing-du, ze-ü Kyi-toh Yia-su tso cong-sing cü-ts:

·2 Dæn-nyün Zông-ti ngô-he Vu-ts'ing, teh Cü Yia-su Kyi-toh, s-lôh eng-yü bing-ön peh ng-he.

·3 Coh-tsæn Zông-ti, ngô-he Cü Yia-su Kyi-toh-keh Vu-ts'ing, ze-ü Kyi-toh yi-kying ze t'in-zông yiang-yiang joh-ü ling-keh foh-ky'i coh-foh ngô-he;

·4 ziang Ge jong zao t'in-di ts-zin ze-ü Kyi-toh yüong zing-e kæn-shün ngô-he, hao ze Ge min-zin tso sing-zin m u-tin-keh nying:

·5 tsiao Ge su hwön-hyi-keh ts-i yü-sin lih-ding ngô-he, k'ao-djôh Yia-su Kyi-toh, hao tso Ge-z-keh nyi-ts,

·6 iao peh Ge yüong-wa-keh eng-yü teh-djôh tsæn-mi: keh eng-yü ze-ü Ge ts'ing-e-keh N-ts s-peh ngô-he.

·7 Ngô-he ze-ü Ge, k'ao Ge-keh hyüih bi c'ü-joh, ziu-z ze-keh sô-min, tsiao Ge fu-coh-keh eng-yü,

·8 Ge z kah-nga s-peh ngô-he peh ngô-he yiu ih-ts'ih ts'ong-ming teh kyin-sih,

·9 yi-kying peh ngô-he hyiao-teh Ge ao-miao ts-i, tsiao Ge-z su cong-i su lih-ding,

·10 teng-tao 'æn-gyi ih mön, ziu-z ze t'in-zông di-'ô ih-ts'ih su yiu tu kyü peh Kyi-toh;

·11 ze-ü Ge ngô-he ah tso Zông-ti-keh sæn-nyih, z keh-yü tsiao Z-kyi ts-i tsông-kwön væn-pah z-kön, jü Z-keh sing-i, yü-sin ding-tông;

·12 peh Ge-keh yüong-wa ze-ü ngô-he sin nyiang-vông Kyi-toh cü-ts hao teh-djôh tsæn-mi:

·13 ng-he ze-ü Ge kyi-zin t'ing-ku tsing dao-li, kyiu ng-he-keh foh-ing, ze-ü Ge ah siang-sing teh-djôh su ing-hyü-keh Sing-Ling tso ing-tsing,

·14 ziu-z ngô-he sæn-nyih-keh tsih-tsiao, teng-tao Zông-ti-keh sæn-nyih bi c'ü-joh, peh Ge-keh yüong-wa hao teh-djôh tsæn-mi.

·15 YÜ-TS, ngô t'ing-djôh ng-he siang-sing Cü Yia-su teh ts'ing-e cong sing-du-keh sing-sih,

·16 ziu yü ng-he kön-zia feh hyih, tao-kao z-'eo kyi-nyin ng-he;

·17 iao ngô-he Cü Yia-su Kyi-toh-keh Zông-ti, keh-yü yüong-wa-keh Vu-ts'ing, s-lôh yiu ts'ong-ming we k'e-dao-keh Sing-Ling peh ng-he hao sih-teh Ge;

·18 iao ng-he sing-li-keh ngæn ming-liang, neng-keo hyiao-teh Ge dziao ng-he le yiu zah-m sô-mông, Ge ze-ü sing-du su yiu-keh sæn-nyih yiu zao fu-coh yüong-wa,

·19 Ge yü ngô-he siang-sing cü-ts yiu zao do kah-nga neng-kön, tsiao Ge su hyin-c'ih m-gyüong-zing-keh lih-liang,

·20 ziu-z ze Kyi-toh sing-zông su hyin-c'ih, peh Ge jong s-nying cong-yiang weh-cün-le, yi peh Ge zo ze t'in-zông Z-keh jing-siu-pin,

·21 ze ih-ts'ih kyüing-wông, kwön-fu, neng-kön, gyün-ping, feh-leng kying-si 'ô-si, væn-pah su ts'ing-hwu-keh 'æn-deo ts-zông:

·22 yi “peh væn-veh tu kyü-voh Ge-keh kyiah-'ô,” [S.8.6.] peh Ge tso væn-veh ts-zông, tso kao-we-keh Deo,

·23 kao-we z Ge-keh kyi-sing, z c'ong-mön væn-veh Cü-ts-keh mön-coh.


## Yf. 2.

**_1 Ngô-he peng-le-keh væn-ts, 4 k'ao-djôh eng-yü z zao væn-ts; 10 zao-c'ih-le yü iao tso hao 'ang-yü; 13 kyi-zin yü Kyi-toh z ts'ing-gying-keh nying feh ing-ke ziang bih-koh nying tso nying, 12 ziang nga-le nying, 19 dæn-z iao teh sing-du tso koh-veng, tso Zông-ti Z-kô-nying._**

·1 Ng-he wæ-z yü dzæn-c'ü teh ze-ôh tso s-nying, Zông-ti peh ng-he weh,

·2 ng-he su-le ze ze-ôh li-min tso nying, i-jing si-zông-keh fong-joh, deo-voh keh tsông-kwön t'in-k'ong gyün-ping-keh kyüing-wông, ziu-z keh yin-ze hong-yiu feh i-jing cü-ts-keh ling;

·3 yi-zin ngô-he tu ze-nen, ze z-kyi nyüoh-sing-keh s-yüoh tso nying, i-jong nyüoh-sing teh sing-li-keh siang-deo, peng-le z ing-ke ziu nu-ky'i, teh bih-nying ih-yiang:

·4 dæn-z Zông-ti fu-coh-keh z-pe, yü Ge zih-feng e-sih ngô-he-keh sing,

·5 ngô-he yü ze-nyih tso s-nying, peh ngô-he teh Kyi-toh jü-de weh, (ng-he z k'ao-djôh eng-yü teh kyiu),

·6 yi ze-ü Kyi-toh Yia-su peh ngô-he teh Ge jü-de nang-ky'i, jü-de zo ze t'in-zông:

·7 iao ze 'eo-le z-si hyin-c'ih Ge kah-nga fu-coh-keh eng-yü, ziu-z ze-ü Kyi-toh Yia-su su s-peh ngô-he-keh z-e:

·8 ing-yü ng-he z k'ao-djôh eng-yü yü siang-sing teh kyiu; ah feh-z c'ih-ü ng-he z-kyi; z Zông-ti s-peh ng-he:

·9 feh-z c'ih-ü 'ang-yü, peh m-nying hao la-t'in.

·10 Ngô-he z Ge su zao, ze-ü Kyi-toh Yia-su zao, hao tso hao 'ang-yü; keh z Zông-ti su yü-sin bi hao iao ngô-he z-t'ih tso.

·11 SU-I yüong kyi-lao, yi-zin ng-he ze-ü nyüoh-sing tso bih-koh nying, sön yiu tsiu-keh-li cü-ts z nyüoh-sing-zông yüong siu 'ang tsiu-keh-li su kông z m tsiu-keh-li, —

·12 iao kyi-teh ng-he keh z-'eo z m Kyi-toh, teh Yi-seh-lih koh-veng feng-k'e, teh keh-sih ing-hyü-keh iah m-veng, 'ao-vu sô-mông, ze si-zông m-yiu Zông-ti.

·13 Ng-he ze-ü Kyi-toh Yia-su yi-zin z tsang-yün-keh nying, yin-ze k'ao-djôh Kyi-toh-keh hyüih yi-kying ts'ing-gying.

·14 Ge z ngô-he-keh 'O-z-nying, yi-kying peh liang-'ô 'eh-z-yü-ih, ts'ah-gao tông-cong kah-k'e-keh ts'iang-li,

·15 ze-ü Z-keh nyüoh-sing fi-gao keh ün-dziu, ziu-z tsiao shü su sia-lôh-keh leh-li; hao ze-ü Ge-z zao keh liang-ke tso ih-ke ts'oh-sing-keh nying, peh ge 'o-hao;

·16 yi hao ze-ü zih-z-kô mih-gao keh ün-dziu, peh liang-'ô yü zih-z-kô hao zing yü ih-t'i, teh Zông-ti 'o-hao:

·17 Ge le djün 'o-bing-keh foh-ing peh ng-he yün-hyiang nying teh gying-di nying t'ing:

·18 ing-yü ngô-he liang-'ô, k'ao Ge, ze-ü ih-ke Sing-Ling, tu hao ts'ing-gying Vu-ts'ing.

·19 Su-i, ng-he feh tse sön z nga-le nying c'ih-meng nying, z teh sing-du tso koh-veng, Zông-ti z-kô-nying,

·20 Ky'i-zao ze s-du sin-ts-nying-keh di-kyi-zông, Yia-su Kyi-toh Z-kyi tso oh kôh zih-deo,

·21 jün-t'e oh-yü tu ze-ü Ge lin-lôh, djoh-ting kô-zông, zing yü ze-ü Cü-keh sing-din;

·22 ze-ü Ge ng-he ah jü-de ky'i-tsing ze-nen, hao ze-ü Sing-Ling tso Zông-ti-keh djü-kyü.


## Yf. 3.

**_1 Ing-zông ao-miao-keh dao-li, 6 ziu-z bih-koh nying hao teh kyiu. 3 Zông-ti yüong moh-z ts-ying Pao-lo: 8 yi s eng-yü peh ge hao djün keh dao-li. 13 Pao-lo feh iao ge-he yü ge su ziu-keh næn-deo sing-li ky'ih-tæn, 14 Pao-lo gyiu Zông-ti peh ge-he hyiao-teh Yia-su ts'eh-dôh-feh-tao-keh zing-e._**

·1 Yü-ts ngô Pao-lo, yü ng-he bih-koh nying tso Kyi-toh Yia-su-keh væn-nying, —

·2 ng-he ziah-z t'ing-djôh Zông-ti yü ng-he su s-peh ngô eng-yü-keh tsih-veng:

·3 ziu-z yüong moh-z ts-ying ngô foh-ing ao-miao z-kön, ziang ngô yi-zin liah-liah sia-ku,

·4 (ng-he doh-ku hao hyiao-teh ngô z tsa ming-bah Kyi-toh ao-miao z-kön;)

·5 z vong t'ong-ts zin-de-keh nying ziang yin-ze ze-ü Sing-Ling yüong moh-z ts-ying Ge sing-zin s-du teh sin-ts-nying;

·6 ziu-z, bih-koh nying k'ao-djôh foh-ing ze-ü Kyi-toh hao jü-de tsih-de, jü-de tso ih-t'i-sang, jü-de yiu-veng Zông-ti-keh ing-hyü,

·7 Zông-ti yüong Z-keh do lih-liang s eng-yü peh ngô hao tso keh foh-ing-keh ts'a-s.

·8 Ngô ze cong sing-du cong-yiang pi ting si-keh wæ si, Zông-ti wæ we s keh eng-yü peh ngô hao k'e djün Kyi-toh ts'eh-dôh-feh-tao-keh fu-coh peh bih-koh nying;

·9 yi peh cong-nying ming-bah su ing-zông-keh ao-miao, ziu-z jong zao t'in-di yi-le ze-ü yüong Yia-su Kyi-toh zao-zing væn-veh-keh Zông-ti su ing-zông;

·10 peh ze t'in-zông yiu tsiah-yü yiu gyün-ping-keh, yin-ze ze-ü kao-we hao hyiao-teh Zông-ti ih-ts'ih-keh ts'ong-ming,

·11 z tsiao Ge ze-ü ngô-he Cü Kyi-toh Yia-su üong-ku su ding-keh ts-i:

·12 ze-ü Ge ngô-he yü siang-sing Ge, hao fông-tæn hao fông-sing ts'ing-gying T'in-Vu.

·13 Su-i ngô gyiu ng-he hyiao mông ngô yü ng su ziu-keh næn-deo sing-li ky'ih-tæn; keh næn-deo z ng-he-keh yüong-wa. —

·14 Yü-ts ngô kyiah-kw'e-deo gyü-lôh ze ngô-he Cü Yia-su Kyi-toh Vu-ts'ing-keh min-zin,

·15 ziu-z t'in-zông di-zông 'eh-kô tu jong Ge teh-djôh ming-deo,

·16 gyiu Ge tsiao Ge-z fu-coh-keh yüong-wa s-peh ng-he li-min-keh nying we bi Ge-keh Sing-Ling zih-feng kyin-ku;

·17 peh ng-he yiu siang-sing hao peh Kyi-toh djü ze ng-he sing-li; yi peh ng-he yiu zing-e-keh keng-deo cong-teh sing, ge ziang-kyiah ts'i-teh-lao;

·18 hao teh cong sing-du neng-keo nyih-lao neng-keo sih-teh Kyi-toh ts'eh-dôh-feh-tao-keh zing-e z zao kw'eh, zao dziang, zao sing, zao kao;

·19 z-t'ih peh ng-he c'ong-mön zing-ts teh-djôh Zông-ti ih-ts'ih-keh mön-coh.[^3-19]

·20 Yin-ze keh-yü Zông-ti tsiao Ge ze ngô-he sing-li su hyin-c'ih-keh neng-kön, neng-keo kah-nga ku-yü ngô-he-keh tao-kao ngô-he-keh sing-nyün t'ih tso,

·21 dæn-nyün yüong-wa ze kao-we-li, ze-ü Kyi-toh Yia-su, si-si-de-de üong-yün kyü peh Ge. Ô-meng.


## Yf. 4.

**_1 Pao-lo ky'ün ge-he jü-de 'o-moh, 7 kông Zông-ti s kôh-yiang 11 eng-s peh nying, hao peh kao-we 13 zing-ziu teh-'ang, 16 yi ze-ü Kyi-toh do-ky'i-le. 18 Ky'ün ge-he li-k'e bih-koh nying-keh we-u z-kön, 24 tsiah-ky'i sing-keh nying, 25 tön-gao hông-wa, 29 teh ih-ts'ih feh hao shih-wa._**

·1 NGÔ su-i, ze-ü Cü tso væn-nying, ky'ün ng-he yüong 'eh-djôh ng-he dziao-le-keh ming-veng tso nying,

·2 yüong ih-ts'ih ky'in-hyü, weng-ziu, zing-ne, zeng e-sih sing jü-de kw'ön-shü;

·3 yüong 'o-bing lin-lôh, gyih-lih siu-lao Sing-Ling su 'eh-z-yü-ih.

·4 Kyi-sing tsih-yiu ih-ke, Sing-Ling tsih-yiu ih-ke, ziang ng-he dziao-le-keh sô-mông ah tsih-yiu ih-ke;

·5 Cü tsih-yiu ih-yü, siang-sing tsih-yiu ih-ke, si-li tsih-yiu ih-ke.

·6 Zông-ti, cong-nying-keh Vu-ts'ing, ah tsih-yiu ih-yü, Ge z kwön-li cong-nying, c'ong-mön cong-nying, yi djü ze ng-he cong-nying-keh sing li-min.

·7 Dæn-z ngô-he kôh-nying tu yiu ge-z-keh eng-yü teh-djôh, z tsiao Kyi-toh su s-peh ngô-he-keh feng-ts'eng.

·8 Su-i Sing-shü kông, “Ge sing-zông t'in, lo-liah hyü-to dziu-dih, s-lôh eng-sông peh nying.” [S.68.18.]

·9 Kông Ge “sing-zông,” ky'i feh-z ts-tin Ge sin kông-lôh di-'ô?

·10 Keh-yü kông-lôh-keh, Ge ah z sing-zông ze ih-ts'ih t'in-keh zông-deo, hao c'ong-mön væn-veh.

·11 Ge su s-lôh, yiu tso s-du; yiu tso sin-ts-nying; yiu djün foh-ing; yiu tso moh-s; tso kao-s;

·12 hao peh sing-du jün-bi, tso kao-we ts'a-s, kô-zông Kyi-toh-keh kyi-sing:

·13 teng-tao ngô-he dong-sing-'eh-i tu siang-sing, tu sih-teh Zông-ti-keh N-ts, hao zing yü ih-ke wön-jün-keh nying, ge jün-bi-keh veng-liang ziu-z Kyi-toh-keh mön-coh:

·14 peh ngô-he yi-'eo fe tse tso siao-nying, bi ih-ts'ih zia-kao-keh fong-ky'i p'iao-dong dông-le-dông-k'e, ziu nying-keh kyü-kyi, 'æn-lôh ky'i-p'in ts'ô-lu-keh ôh-kyi;

·15 dæn-z zeng zing-e-keh sing siu-lao tsing dao-li, hao djoh-ting do-ky'i-le, yiang-yiang z-kön teh ngô-he-keh Deo, Kyi-toh, jü-de 'eh-le;

·16 mön-sing k'ao Ge tu lin-lôh kyin-ku, yiu ih-ts'ih kying-lôh su yüing-dong-keh ze-neng, kôh ts-t'i tsiao z-keh feng-ts'eng teh-djôh neng-kön, peh kyi-sing djoh-ting kô-zông, hao zing-ziu zing-e-keh teh-'ang.

·17 SU-I, ngô teh ng-he kông, yi ze-ü Cü ky'ün ng-he, feh-k'o tse ziang gyi-yü bih-koh nying t'ih tso, ge-he tso nying z i-jing z-kyi hyü-vông-keh sing,

·18 ge-he hyüong-cong tu z heh-ön; yü ge-he-keh mong-tong teh ngang-sing-dziang, Zông-ti su s-lôh-keh weh-ming ih-ting m-veng;

·19 ge-he z m lin-ts', 'eo z-keh s-yüoh, we zeng t'ön-sing tso ih-ts'ih we-u z-kön.

·20 Dæn-z ng-he 'ôh-zih Kyi-toh cü-ts, tsong feh-z t'ih væn-ts;

·21 ng-he ko-zin t'ing-djôh Ge, ze-ü Ge ziu kao-hyüing, ziu-z ze-ü Yia-su su yiu-keh tsing dao-li:

·22 z kao ng-he iao t'eh-gao keh lao 'ang-yü-keh gyiu-nying, ziu-z zeng mi-'oh-keh s-yüoh, z wa-gao z;

·23 li-min-keh ling-sing iao wön-ku,

·24 tsiah-ky'i keh ts'oh-sing-keh nying, yiu tsing-sing-keh kong-nyi teh ts'ing-kyih tsiao Zông-ti su zao.

·25 Su-i yüong tön-gao hông-wa, kôh-nying iao teh ling-sô kông lao-zih shih-wa: ing-yü ngô-he tu z ih-ke sing-zông-keh ts-t'i.

·26 “Ng-he dong-nu, feh-k'o væn-ze:” [S.4.4.] feh-k'o sang-ky'i tao nyih-deo lôh-sæn:

·27 ah hyiao peh mo-kyü teh-djôh kyi-we.

·28 T'eo-dao cü-ts feh-k'o tse t'eo: neng-ts lao-loh ts'ing-siu tso kwe-kyü sang-weh, hao tsiu-tsi ky'üih-siao cü-ts.

·29 Ih-ts'ih feh hao shih-wa tu feh-k'o c'ih-k'eo, iao kông væn-pah 'eh-djôh nying yüong-dziang zing-ziu teh-'ang-keh hao wa, peh t'ing-keh cü-ts teh-djôh eng-yü.

·30 Ts'ih feh-k'o peh Zông-ti-keh Sing-Ling tæn iu-zeo, ng-he yi-kying tsih-ziu Ge tso ing-tsing teng-tao c'ü-joh-keh nyih-ts.

·31 Væn-pah ün-'eng, sang-ky'i, fæh-nu, tsang-nao, hyü-pông, teh ih-ts'ih ôh-doh, tu ing-ke tön-gao:

·32 iao jü-de 'o-moh, zeng ts'eh-ing-ts-sing, liang-'ô sô-min, ziang Zông-ti ze-ü Kyi-toh sô-min ng-he.


## Yf. 5.

**_1 Ky'ün ge zeng zing-e-keh sing, 3 iao li-yün kæn-ying, 4 teh ih-ts'ih we-u z-kön, 7 feh iao teh tsôh-ôh cü-ts yiu-veng, 15 iao kying-zing tso nying, 18 ing-ke bi Sing-Ling c'ong-mön, 22 ts'i-ts-keh ming-veng, 26 dziang-fu ing-ke e-sih ge ts'i-ts, 32 ziang Kyi-toh e-sih Ge-keh kao-we._**

·1 Su-i, ng-he ing-ke 'ôh Zông-ti-keh yiang, ziang Ge ts'ing-e-keh n-nô;

·2 iao zeng zing-e-keh-sing tso nying, ziang Kyi-toh e-sih ngô-he, yü ngô-he sô-c'ih Z-keh sing-ming, hyin-zông peh Zông-ti tso p'eng-hyiang-keh tsi-veh.

·3 Dæn-z kæn-ying, teh ih-ts'ih we-u, t'ön-sing z-kön, tsiao sing-du-keh ming-veng ze ng-he cong-yiang feh ing-ke kông;

·4 ts'iu-wa, lön-wa, hyi-mæn shih-wa, tu feh ing-ke; neng-ts kông coh-zia shih-wa.

·5 Ing-yü ng-he hyiao-teh væn-pah kæn-ying-keh, we-u-keh, sang t'ön-sing, ziu-z pa ngeo-ziang, tu feh neng ze Kyi-toh teh Zông-ti-keh koh teh-djôh sæn-nyih.

·6 Feh-k'o bi bih-ke hyü-hwa shih-wa mi-'oh: yü keh z-kön Zông-ti-keh nu-ky'i z  ling-djôh feh i-jing cü-ts.

·7 Su-i feh iao teh ge-he jü-de yiu-veng;

·8 ng-he su-le z heh-ön, yin-ze ze-ü Cü yiu kwông-ming: ing-ke ziang kwông-ming-keh nying tso-fæh;

·9 (ing-yü kwông-ming-keh kyih-ko ziu-z ih-ts'ih liang-zin, kong-nyi, teh zing-zih),

·10 hao bin-c'ih Cü su hwön-hyi z-kön;

·11 feh iao teh keh-sih heh-ön m dao-dzing-keh 'ang-yü yiu-veng; fæn-cün iao tsah-væh ge;

·12 ing-yü ge-he ön-cong su tso z-kön, kông-ky'i ah z 'ôh-nying-siang.

·13 Dæn-z væn-pah z-kön, bi tsah-væh, z bi liang-kwông hyin-c'ih: ing-yü væn-pah hyin-c'ih tu z tso liang-kwông.

·14 Su-i Ge kông, “Kw'eng-k'e cü-ts, iao sing-cün-le, jong s-nying cong-yiang nang-ky'i; Kyi-toh ziu we kwông-tsiao ng.” [Y.60.1-3.]

·15 Su-i yüong kying-zing tso nying; feh-k'o ziang nge-beng-keh, iao ziang ts'ong-ming;

·16 iao ts'ing-ts'-kyi-we tso z-kön, ing-yü nyih-ts z hyüong-ôh.

·17 Su-i feh-k'o tso nge-beng nying, ing-ke ming-bah Cü-keh ts-i.

·18 Feh-k'o ky'üoh-tsiu-cü, keh z peh nying lön-tso, dæn-z ing-ke bi Sing-Ling c'ong-mön;

·19 jü-de kông-kông sing-s, tsæn-mi s, teh ling-miao-keh ko, k'eo ts'ông, sing tsæn-mi Cü;

·20 yü væn-pah z-kön, k'ao ngô-he Cü Yia-su Kyi-toh-keh ming-deo, z-k'eh kön-zia Vu-ts'ing Zông-ti.

·21 Iao zeng p'ô-gyü Zông-ti-keh sing, jü-de jing-voh.

·22 Ng-he ts'i-ts, iao voh-z z-keh dziang-fu, teh voh-z Cü ih-yiang.

·23 Ing-yü dziang-fu z ts'i-ts-keh deo, ziang Kyi-toh z kao-we-keh Deo, Ge ah z kyi-sing-keh Kyiu-cü.

·24 Ziang kao-we voh-z Kyi-toh, ts'i-ts ah ing-ke yiang-yiang voh-z z-keh dziang-fu.

·25 Ng-he dziang-fu, iao e-sih ng-keh ts'i-ts, ziang Kyi-toh e-sih kao-we, yü ge sô-c'ih Z-keh sing-ming;

·26  iao yüong dao-li teh shü si ge kön-zing, ts'ing-kyih ge,

·27 hao peh ge gyi ze Z-keh min-zin tso ih-ke yiu kwông-ts'e-keh kao-we, m-yiu tsih-le tseo-u; iao peh ge sing-zin m-u-tin.

·28 Dziang-fu ing-ke e-sih ts'i-ts, ziang z-keh kyi-sing. E-sih ts'i-ts ziu-z e-sih z-kyi:

·29 jong m-yiu nying ky'i z-keh kyi-sing; tsong we pao-yiang ge, teh Cü pao-yiang kao-we ih-yiang:

·30 ing-yü ngô-he z Cü sing-zông-keh ts-t'i, Ge-keh kweh-deo teh nyüoh.

·31 “Su-i ih-ke nying hao li-k'e vu-meo, ts'ing-gying ge ts'i-ts; liang-ke zing-yü ih-t'i.” [Ts.2.24.]

·32 Keh z-kön z ting ao-miao: ngô su kông z ts-tin Kyi-toh teh kao-we.

·33 Dæn-z ng-he kôh-nying tu yüong e-sih ts'i-ts teh z-kyi ih-yiang; ts'i-ts ah yüong kying-djong ge dziang-fu.


## Yf. 6.

**_1 N-nô ing-ke tsa-sang de vu-meo, 5 nu-boh iao tsa-sang i cü-nying-kô. 10 Tso nying ze-si k'o-pi kao-tsin, 12 fi-tæn teh nyüoh-sing teh hyüih-ky'i-keh, ah teh ling-keh dziu-dih kao-tsin. 13 Siang-sing nying-keh jün-fu kw'e-kæh, 18 tsa-sang iao yüong ge. 21 Ts'ing-tsæn T'e-kyi-ku._**

·1 TSO n-nô, yüong ze-ü Cü i-jing z-keh vu-meo: keh z ing-ke.

·2 “Yüong hao-kying ng-keh vu-meo,” (keh z deo-ih diao yiu ing-hyü-keh ka-ming),

·3 peh ng ze-si tso nying jing-liu dziang-ming.” [C.20.12;Sm.5.16.]

·4 Tso pang-keh, feh-k'o kyih n-nô sang-ky'i; iao yüong Cü-keh kao-hyüing teh kying-ka fu-yiang ge.

·5 Tso nu-boh-keh, yüong kying-zing p'ô-gyü tsing-sing i-jing tsiao nyüoh-sing tso ng-he cü-nying-kô, teh i-jing Kyi-toh ih-yiang;

·6 feh-k'o ziang ngæn-zin-hwa t'ao nying hwön-hyi t'ih voh-z, iao ziang Kyi-toh-keh nu-boh ih-sing zing-nyün i Zông-ti-keh ts-i;

·7 iao kön-sing voh-z cü-nying-kô, feh ziang voh-z nying, ziang voh-z Cü:

·8 ing-yü ng-he hyiao-teh kôh-nying su tso hao z-kön, feh-leng tso nu-boh feh tso nu-boh, tu we teh-djôh Cü-keh pao-ing.

·9 Wæ-yiu ng-he tso cü-nying-kô de nu-boh, ah ing-ke z-t'ih; feh-k'o si ge: ing-yü hyiao-teh ng-he z-kyi yiu ih-ke Cü-nying-kô ze t'in-zông; Ge z 'ao-vu p'in-ky'üoh.

·10 TSONG-Z-NYIN-TS, ngô-keh hyüong-di, ng-he ze-ü Cü, k'ao-djôh Ge do lih-liang, yüong kông-gyiang.

·11 Iao tsiah-ky'i Zông-ti-keh jün-fu kw'e-kæh, peh ng hao gyi-lao, ti-tông mo-kyü-keh ôh-kyi.

·12 Ing-yü ngô-he kao-tsin feh-z teh yiu nyüoh-sing yiu hyüih-ky'i-keh, z teh yiu tsiah-yü, yiu gyün-ping, heh-ön z-si-keh kyüing-wông, k'ong-cong-keh ôh-kyü.

·13 Su-i iao p'e-kwa Zông-ti-keh jün-fu  kw'e-kæh, peh ng-he ze hyüong-ôh-keh nyih-ts neng-keo ti-tông, ih-ts'ih z-kön zing-kong ts-'eo ning-gyiu gyi-lao.

·14 Su-i yüong gyi-lao, ng-he iao kyi zing-zih tông kyi-iao-ta, hyüong-deo tsiah-ky'i kong-nyi tông wu-sing-kying,

·15 kyiah yüong 'o-bing-keh foh-ing yü-bi tông 'a tsiah;

·16 tse kô siang-sing tông deng-ba, peh ng hao næh-u keh ôh-keh cü-ts ih-ts'ih-keh ho-tsin.

·17 Deo-zông yüong kyiu-sing tông t'ih-mao, k'ô Sing-Ling-keh pao-kyin, ziu-z Zông-ti-keh dao-li:

·18 iao yüong ih-ts'ih-keh tao-kao, gyiu-k'eng, ze-ü Sing-Ling z-k'eh tao-kao; ping-ts'ia iao kying-sing, zeng dziang-yün-ts-sing, de cong sing-du gyiu-gyiu,

·19 wæ-yiu de ngô gyiu-gyiu, peh ngô hao teh-djôh k'eo-ze, hao fông-tæn k'e-k'eo hyin-c'ih foh-ing-keh ao-miao,

·20 ngô z yü ge tso ky'ing-ts'a, bi t'ih-lin so-lao; peh ngô fông-tæn kông, tsiao ngô su ing-ke kông.

·21 Ng-he iao hyiao-teh ngô nying z tsa-sang, T'e-kyi-ku tu we teh ng kông; ge z ngô-he ts'ing-e-keh hyüong-di, ze-ü Cü tso cong-sing-keh ts'a-s:

·22 ngô dih-di ts'a ge tao ng-he su-ze le, peh ng-he hao hyiao-teh ngô-he z-kön, yi hao ön-yü ng-he-keh sing.

·23 Dæn-nyün Vu-ts'ing Zông-ti, teh Cü Yia-su Kyi-toh, s-lôh bing-ön, zing-e, teh siang-sing, peh cong hyüong-di.

·24 Dæn-nyün eng-yü ling-djôh væn-pah zing-sing e-kying ngô-he Cü Yia-su Kyi-toh cü-ts. Ô-meng.



------
[^3-19]: 原書 3-18 節，3-19 節是連在一起的，並以“18, 19”開頭。




