
# S-DU IAH-'ÖN-KEH SHÜ-SING. DI-SÆN-FU.

> 使徒約翰個書信 第三副


## 3 I'ö. 

> 3 I'ö.

**_1 Ts'ing-tsæn Kô-yiu yü ge-keh gyin-zing, 5 teh k'ön-de hyüong-di, 7 yü pông-zu Cü-keh ming-deo c'ih-meng cü-ts: 9 p'i-bing Tiu-deh-fi: 12 ts'ing-tsæn Ti-mi-tiu._**

> **_1 稱讚迦猶爲渠個虔誠，5 搭看待兄弟，7 爲幫助主個名頭出門主子：9 批評丟特腓：12 稱讚底米丟。_**

·1 NGÔ tsiang-lao sia sing peh ts'ing-e-keh Kô-yiu, z ngô yü tsing dao-li su e-sih-keh.

> 1 我長老寫信畀親愛個迦猶，是我爲真道理所愛惜個。

·2 Ts'ing-e-keh hyüong-di, ngô dæn-nyün ng jing-liu sing-t'i k'ông-gyin, ziang ng ling-weng z jing-liu.

> 2 親愛個兄弟，我但願爾順溜身體康健，像爾靈魂是順溜。

·3 Keh-sih hyüong-di le te-tsing ng z siang-sing tsing dao-li, i-jong ge tso nying ngô z ting kao-hying.

> 3 箇些兄弟來對證爾是相信真道理，依從渠做人我是頂高興。

·4 Ngô t'ing-djôh ngô-keh n-nô i-jing tsing dao-li tse m-yiu t'ih do kw'a-lôh.

> 4 我聽着我個兒女依順真道理再無有{剔}大快樂。

·5 Ts'ing-e-keh hyüong-di, ng væn-pah k'ön-de cong hyüong-di teh c'ih-meng nying z tso ting hao;

> 5 親愛個兄弟，爾凡百看待衆兄弟搭出門人是做頂好；

·6 ge-he tu te-tsing ng-keh zing-e ze kao-we min-zin; ng ziah i Zông-ti-keh dao-li song ge-he k'e lao-zih z hao:

> 6 渠許都對證爾個仁愛在教會面前；爾若依上帝個道理送渠許去老實是好：

·7 ing-yü ge-he z yü Cü-keh ming-deo c'ih-meng, feh do bih-koh nying-keh meh-z.

> 7 因爲渠許是爲主個名頭出門，弗馱別國人個物事。

·8 Keh-yiang-ts nying ngô-he ing-ke siu-liu ge, hao jü-de pông-zu tsing dao-li.

> 8 箇樣子人我許應該收留渠，好聚隊幫助真道理。

·9 Ngô yi-kying sia sing peh kao-we; tsih-z siang tso ge-he deo-nao-keh Tiu-deh-fi feh k'eng tsih-ziu ngô-he.

> 9 我已經寫信畀教會；只是想做渠許頭腦個丟特腓弗肯接受我許。

·10 Su-i ngô ziah-z le, pih-ding kyi-teh ge su tso-keh 'ang-yü, z yüong ôh-wa sih-doh ngô-he; wæ feh keo, ge-z feh k'eng siu-liu hyüong-di, wæ iao kying-lao k'eng siu-liu cü-ts, iao kön ge c'ih kao-we.

> 10 所以我若是來，必定記得渠所做個行爲，是用惡話褻瀆我許；還弗夠，渠自弗肯收留兄弟，還要禁牢肯收留主子，要趕渠出教會。

·11 Ts'ing-e-keh hyüong-di, hyiao 'ôh feh hao yiang, z iao 'ôh hao-keh yiang. Tso hao cü-ts z c'ih-ü Zông-ti; tso feh hao cü-ts z vong mông-djôh Zông-ti ku.

> 11 親愛個兄弟，{=休要}學弗好樣，是要學好個樣。做好主子是出於上帝；做弗好主子是朆望着上帝過。

·12 Ti-mi-tiu-keh 'ang-yü cong-nying tu te-tsing ge, tsing dao-li ah te-tsing ge; ngô-he yi te-tsing ge, ng-he hyiao-teh ngô-he-keh te-tsing z tsing-keh.

> 12 底米丟個行爲衆人都對證渠，真道理也對證渠；我許又對證渠，爾許曉得我許個對證是真個。

·13 Wæ-yiu hyü-to z-kön hao sia, tsih-z feh iao yüong pih moh sia peh ng-he;

> 13 還有許多事幹好寫，只是弗要用必墨寫畀爾許；

·14 ngô siang kw'a le kyin ng-he te-k'eo kông. Dæn-nyün ng bing-ön. Keh-sih bong-yiu tu t'ao-sing ng. Ts'ing ng de ngô t'ao-sing ke-ke bong-yiu.

> 14 我想快來見爾許對口講。但願爾平安。箇些朋友都討信爾。請爾代我討信個個朋友。




