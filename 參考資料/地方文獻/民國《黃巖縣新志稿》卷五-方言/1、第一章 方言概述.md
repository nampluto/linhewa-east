
> 說明：  
>〔〕表示原文雙行夾註  
> 【】表示疑似後期新增或修改  
> { }特殊字符  
> ☐ 字跡不清  
>
> 註：此篇內容記載的民國方言詞彙很有參考價值，**但所使用的正字存在不少附會的情況**，請注意判斷。
>
> 
> pdf 文檔見 [黃巖檔案館 方志](http://www.hyqdag.com/col/col1229578053/index.html)。

黄巖縣新志卷五

第四編 方言

# 第一章 方言概述

邑人 陳宗蕃 輯

吾邑方言屬於濱海語系吳語類之台州語 實漢以前之吳語與隨晋室東遷宋室南渡之中原人士並五季時自閩贛徙族而來之語言融合而成現今之方言 與温嶺全縣及樂清北部幾全相似 人數達一百五十萬人以上 若即其差異之音依雙聲叠韻以推究之 則音必有字或出經入史 或散見於諸子百家與夫名人小説中 幾於無一字無來歷 其闗於全國普通性之成語為人所共知者畧而不錄 茲就吾邑所特有或語屬普通而讀音特殊者編次如左 葢欲以供吾邑人士由察迩言而知源委 他日或能去瑕正俚 藉【此与】國語溝通 固非敢以醜博相誇也

## 第一節 自然之部

### 天象

天色畧明曰「天亮奣〔讀若猛平聲〕」

天色微白曰「天𣍺白〔讀若☐白〕」

曙色微露曰「天暡曚〔讀若曚曚〕」

日光出曰「太陽暕〔讀若甲〕出來」

天氣曰「天公〔讀若價〕」

日色紅曰「紅暾暾〔讀囤上聲〕」

日無赤光曰「白㬒㬒」

衣服畧暴日中使乾曰「㫰〔音浪〕」

微乾曰「㬝〔音鬆〕𣉕〔音爽〕」

已燥曰「燥㬘〔音肅〕」

傷暑曰「日頭氣暍了」

日暮天暗曰「黑晻晻〔讀若研〕」

夜黑曰「天𪒙〔讀若錯〕𪒂〔讀若默〕黑」

不明之日光曰「太陽曭〔讀若枉〕」

不明之月光曰「月亮曭」

啟明稱「天亮曉」

長庚稱「黄昏曉」

【春暮秋朝偶現圓状☐奇異强烈光輝之黄道光曰「天開眼」〔恆見於西北方〕

中秋十三至十八夜偶見錦雲匝月光彩燦爛曰「月華」】

### 氣象

狂風曰「風癡〔讀若次平聲〕」亦曰「打暴〔讀若報〕風」如「三官暴觀音暴」

狂風挾雨曰「風痴雨」

颶風曰「大水風」〔因颶風作時有水灾也〕

海輭風吹至地面入夜結霜者曰「挑霜風」

旋風之小者曰「無頭風」

其大者經過大澤將水及魚蝦捲至空中者曰「掛龍」

微雨曰「雨花濛」

如絲細雨曰「霢霂絲」

大雨曰「𩂾䨗」又曰「𩂾䨗亂濺」

簷溜水滴聲曰「滴沰〔讀若篤〕」或「滴涿〔讀若篤〕」

忽雨忽止曰「帶浪雨」一稱「擡浪雨」

雷雨逆風而至帶浪順風而來故俗稱「鬥風雷雨順風帶」

霰曰「雪䨛{⿰索音}子」

結氷時其水上懸曰「𤁦〔讀渠減切〕氷」

閃電曰「曄〔讀若聿〕火杖」

虹見曰「掛鱟」〔以狀似鱟之乘潮屈尾也〕

熱氣襲人曰「熱䬉䬉〔音剨〕」

冷氣襲人曰「冷颼颼〔音叟〕」故謂兩脚急行曰「急颼颼」

大風之聲曰「𩙛𩙛聲」

天陰多風氣候寒冷曰「冷曀曀〔音翳〕」

冬日清冷曰「清㵾㵾〔讀丁去聲〕」

### 時間

侵晨曰「孤〔讀若枯〕星」或云空心之誤

巳刻曰「早展力」

上午曰「早界」

日中曰「日頭晝」

未刻曰「晚展力」

下午曰「晚界」

入夜曰「晚頭」

明日曰「天亮〔讀若釀〕」

一晌曰「一曏〔讀若暢〕」

即刻曰「曏者〔讀若既〕」

現時曰「當曩〔讀若囊〕」

為時不久曰「曩時」

### 山

山一座曰「一崸〔音朶〕」

突起高處曰「山𡶄〔讀若炮〕頭」

巖壁峭絶曰「壁阧峻〔讀若倒舜〕」

山面一片有隒〔讀若欠〕足分界綫者曰「一㟍〔音朗〕山」

山聳立曰「㠝〔讀鑽上聲〕」

【山间平地曰「坪」】

估柴木價格而總賣曰「拚〔讀若判〕山」

其契約曰「拚闗」

### 水

横浪衝船致人欲吐者曰「灓」

墮水聲曰「濮𣿅〔讀若僕囤〕」

物被水漂曰「瀩〔讀若推〕」

物被大水或疾雨所衝下曰「漴〔讀若雙去聲〕」

池水涸時泥濁如漿曰「汪溏泥漿」

河底涸裂曰「㶁裂」

人落水死曰「犯水戹〔讀若壓〕」

物體微動如水脈行地中曰「濥濥〔讀若胤〕動」

水之湧出有聲曰「洸洸〔讀觥上聲〕聲」

### 田地

田之長闊靣積曰「田畹」

田底曰「田畈〔讀若板〕」

四至之界曰「至界」

草木叢生之境曰「草界〔讀若赫去聲〕」「樹界」

田岸曰「田垠〔讀肯去聲〕」

田間小坑曰「田埂〔讀巨港切〕」

田間小界曰「垷〔音剪〕」

海邉新漲之沙地曰「塗潬〔音但俗誤作坦〕」

蔬園一條曰「一壣〔音隣〕」

小條曰「一㙀〔讀若溜〕」

常濫不燥之田曰「濫湗〔讀若詛〕田」

泥澝䧟足曰「滃〔去聲〕」

䧟足泥塗時水土作聲曰「㙙澒〔音隴汞〕」

一𦥛土未整理者曰「泥坺頭」

【白土曰「白墡泥」】

偏僻深遠之處曰「窵〔音吊〕角」

地窖曰「𥥡〔音哄〕」

坎中狹長小穴曰「𥧹〔讀限去聲〕」

孔曰「窟籠」

衣履被泥濺污曰「灒」

呼田主人曰「田私頭」

## 第二節 人事之部

### 身體

【項骨曰「天𩆒〔音灵〕葢」

小兒項上跳動之項门曰「囟儲」又曰「腦頂囟〔讀海去聲〕」】

頭不直曰「夨〔讀若件〕頭」

傾向左右者曰「頭𡔣〔音結〕轉」

【頤下曰「下巴頦〔讀若该〕」

假髮曰「髲〔音偹〕」】

面部凹凸曰「𩔸𩔡〔音毆兜〕」故謂人作事不平正曰「𩔸咧𩔸𩔡」

額顙突出曰「䫀〔苦限切〕頭」

頭斜頤曲曰「歪頭顩〔讀若件〕角」

俯首曰「揾〔温去聲〕」

臨去轉頭曰「臨頭轉」

嬌羞之態曰「緬靦〔音腆〕」一作「眠娗」

忿怒面脹如神廟仗頭圓大如瓜者曰「胍𦘴〔讀若古獨〕脹臉」

面上生黑点曰「烏𦒻〔音店〕」

面有黑氣曰「黑䵴〔讀若藴〕」

頸太瘦小曰「𦠉〔音衣去聲〕頸」

尋人生事曰「雙眼瞔〔音責〕轉」

目大突出曰「彈塗睴〔讀鈍上聲〕」

目直視而眸不轉曰「瞪〔讀若丁去聲〕牢望」

與人舉目相忤難以開口通好者曰「睚睚眦眦〔音崖貲〕」

淚管塵蔽目睛腫痛俗稱「𧡸〔讀若偷〕睛」

塵垢黏蔽目眥致眼傷赤者曰「眵〔音鴟〕黏」

撑着眼睛無法應付曰「眨〔讀若甲〕眼」

男女眉目送情曰「䁙〔讀儇去聲〕眼」

【梳粧時拭去面☐曰「扚〔音☐〕面」】

短視曰「近𥉻〔讀若次〕眼」

輕視其人曰「瞧不起」亦曰「眧〔音超上聲〕不起」

反目相爭曰「眅〔音攀〕面孔」

笑人視物不明有「雙眼麻嗏〔讀若呵〕田蟹望做蝦蟆」之語

注目熟視曰「烏瞗瞗〔音凋〕」

左右注視曰「傺〔音悸〕睩睩〔音錄〕」

眼色使人曰「眼𥄎𥄎〔讀擬入聲〕做詭計」

謂人亂説曰「亂噞〔音件魚口上下開動也〕」

叫人亦曰「詨〔讀浩平聲〕人」

應曰「唉〔烏開切〕」亦曰「阿」

小兒嬉笑扶頭䑛面曰「噱〔音雀〕」

低聲私語曰「拍耳朶邉喁喁〔讀盾平聲〕」

接吻曰「歍〔音烏〕嘴」

口吃者説話欲急反緩曰「㗬〔音佗〕口舌」

形容小兒絮語不清曰「謰謱謰謱〔讀若離儺〕」

哭有餘聲曰「偯偯〔讀若孩〕聲」

人倦欲睡張目出氣曰「打欽㰤〔讀若抲〕」

器物缺角如齒缺形者曰「缺齾〔讀巖入聲〕」

齒齧堅物之聲曰「䶘𪙷」

意志不合如上下之不相值曰「齟齬〔讀若差我〕頰」

見齒微笑曰「笑齜齜〔讀欺上聲〕」

以鼻辨香臭曰「齅〔香仲切〕」

睡時鼻息作大聲曰「齁齁〔讀若跍〕聲」

夾在肢與脅間之窩曰「夾肢窩〔讀若鮓下〕」

捉搦腋下令其發癢而笑曰「捉胳癢」

以上擊下曰「上𢫦〔音陌〕落」

以籐條亂擊人身上下曰「亂拻〔音灰〕」

【舉手若将擊人曰「抰〔读央去声〕」】

以手擊去其器械曰「用手挌〔音格〕開」

罵人故意延緩曰「捱〔讀厓去聲〕死捱活」

粗聲暴氣曰「掀掀〔音欣〕轟轟」

拾取桌椅曰「掇〔讀都卒切〕桌掇椅」

強盗刼得財物他盗隨而奪取之曰「半路掎〔讀渠我切〕去」

强與人物曰「掗」俗有「老堂榨喫女婿掗喫」之語

擠取乳汁曰「𢯰〔音律〕嬭」

持箸以取物曰「㨳〔讀羈入聲〕」

鬥牌者交指取牌曰「𢳛〔音渣〕牌」

吹簫者以指按孔曰「擪〔讀恩上聲〕孔」

短少物價曰「短𢷺〔音牘〕」

讀書未深明大體曰「爮皮通」

粗野之人須要教訓曰「毛杉𣗳要㧷〔音吞去聲〕皮」

將物懸持之曰「懸拎〔音零〕空」

極端搜索曰「摳〔音樓〕搜活搜」

與人相撞曰「搕〔讀若克〕掽」

指掌按物使之堅實者曰「搙〔內沃切〕」如搙粉搙糕

打嘴巴曰「挻揾〔讀若扇悶〕頭」又曰「摑顤頸」

挺先遮敵曰「攩〔音帑〕頭陣」

手捻鼻涕使出曰「擤〔讀若很〕鼻涕」

小兒學步舉足身斜常笑之曰「走竛竮〔音灵俜〕了」

貌醜曰「難𩑟〔音坎〕」

浙派沒骨畫隔筆点染以成花葉似不經意自有生趣謂之「点厾〔讀若刁篤〕」故借以稱女子之素雅淡妝者重言之曰「点点厾厾」

縛脚高木而行曰「走高趫〔起囂切〕」

射物旁掉曰「横趮〔讀若笑〕」

作事延緩曰「遊延」

疾走而過曰「趖〔讀坐去聲〕過去」

緩步遊行曰「趤趤」

急進急出曰「𧼰〔讀柴入聲〕進𧼰出」

疲倦時行路曰「䠢𧽒〔讀若銃〕」又曰「七𧽒八跌」

使人立足不定曰「打踉蹌〔讀若堂參〕」

向人叢疾行而進曰「𨄛〔音黎〕進去」

作事不平正曰「欹蹺〔讀若溪超〕」

小步慢行曰「蹐蹐爾」

【腹下腿上曰「脚☐〔☐☐入声〕」

膝曰「脚☐頭」

脚跟之節曰「脚踝㬹」】

呼足趾為「脚跖〔音隻〕末頭」

張兩足而夸步當其空處曰「癶〔讀若擘〕脚阿𡕒〔巨可切〕」

婦人受孕腹部脹大曰「胮〔讀彭去聲〕肛」

人當坐處之上腿肉曰「胐〔音窟〕臀」

【腓肉曰「脚肚子」又曰「脚肚腨〔音短〕」】

赤子之陰曰「脧脧〔讀倫緣切〕」又曰「脧脧屌〔貂上聲〕」

女子之陰曰「牝」亦曰「䏘」又曰「䏘脥」

夾脊肉間之筋曰「胖〔音版〕筋」

膺曰「胸䔕〔蓬逋切〕」

指紋曰「腡〔音螺〕」

見人不作羞澀態者曰「老𥀈〔讀若插皮老也〕」

皮寛曰「𧙳〔音答〕」故穿寛大之衣曰「大𧙳𧙳」

皮寛緩曰「寛儾儾」故謂猪内寛緩處曰「皮儾頭」

皮膚不潔有黏性之脂膏曰「䐈垽〔讀若漆侫〕」

微汗曰「汗埴埴〔音志〕」

【大便曰「惡」反言之讀若「爱」〔吳俗多忌諱如☐曰蓬塔曰興〕

小便曰「溲〔音搜读若雖〕」】

竦身直立之身體曰「企〔讀奇上聲〕身」

寺中鐘磬木魚椎擊不坏者曰「犍〔讀若巉〕椎」故借為壯健者之稱

肥肨曰「輥㒓𤞛」又曰「肨䐛䐛〔音得〕」

長曰「長眺眺」亦曰「長𢻢篠〔音了挑〕」

短曰「短佝佝〔讀吼平聲〕」

細曰「細嫢嫢〔音機〕」

輭弱曰「輭咍咍〔讀帶平聲〕」又曰「輭孱〔讀若𩻣〕」

鼻涕常下垂曰「䰐鬖〔讀若濫𩻣〕」

面目可憎語言無味曰「骯髒」

出汗不快曰「骯漬」

有力曰「劤〔讀若禁〕」

筋骨不健作事疲懶曰「骨頭㔥𠢲〔皆讀渠楷切〕動」

長脚長手曰「躴躿〔音郎糠〕」

### 性情

剛直著名者曰「觥觥者」重口呼之音若「郭郭叫」

出言讜直凛乎不可犯者曰「喭喭諤諤〔讀若巖岳〕」

慧順曰「儇」

奸猾者亦曰「儇〔讀去聲〕」

和柔曰「愞㦏〔讀若選〕」

和光同塵者曰「糊䵬䵬」

柔輭任人旋轉者曰「䎠〔奴禾切〕熟湯糰」

安閒自得曰「適〔讀若寫〕意」

爽直痛快曰「豪𢜶〔音燥〕」

行事光明曰「漂亮」

講話不爽利者曰「諈諉〔讀若鑄議〕」

粗率不精曰「☐〔郎假切〕苴〔音鮓〕」

意見固執者曰「慳定」

儉省曰「省穡〔讀若縮〕」

吝嗇而尅薄曰「尅嗇」

端方曰「規〔讀若官〕矩〔讀若舉〕」重言之曰「規規矩矩」

恃才傲物曰「彪氣」

浮誇曰「憍〔讀若朝〕氣」

被人輕薄憎悪而不悟曰「𠆩〔音凡〕勿怕」

𤼵怒無常曰「𤼵奰〔音備〕氣」

嫌悪其人出言鄙薄曰「嫌真〔讀若憎〕」

冷語誚人曰「嘲誚〔讀若笑〕」

多作刻薄語以欺慢人曰「㦒忚〔音基〕」

揚揚得意曰「懈〔讀若駭〕意」

受人議論曰「犯褒〔讀若包〕貶」

鼻裡作哼哼聲謂之「打鼻頭銃」

假意裝腔曰「作喬〔讀鳥平聲〕」

故意作似驕非驕之語曰「𠋺〔音騷〕皮話」

作事露鋒鋩曰「出鋒頭」

埋沒大才曰「汚色」〔本杜甫詩〕

【懐恨看人曰「眼中釘」〔宋真宗時丁謂☐☐童谣曰欲将天下寗須拔眼前丁欲将天下好莫如召寇老☐本此〕】

對人態度冷淡置之不理曰「不偢〔讀若朝〕不睬」

好為大言曰「開桚〔讀若傘〕指架」 意謂若真有桚指刑具足以使人痛苦也

不慧曰「㤓」

無能曰「㖔〔通登切〕」故罵人癡愚曰「死㖔濫拙」

態似癡愚言動惹笑者曰「憨〔呼談切〕」

貌似能幹而實無能者曰「{⿰產頁}〔讀參上聲〕頭」

錯曰「𧸖〔音棧〕」

癡愚曰「蚩騃〔礙平聲〕」

有癡態而事不中理者曰「歁歞〔讀若瞎乙或瞎㬎〕」

目凝望而神不爽曰「望懵憕〔音蒙澄〕了」

心亂不清曰「懵懂〔音董〕」

癡笨曰「木儓儗〔讀若海去聲〕」

神志不清曰「有迷罔疾〔讀若神〕網住」

癡立不前曰「獃佁佁〔讀低在切〕」

睡初起而神志未清曰「獃笨𧀧𧄼〔讀若稜登〕」

強横曰「庚」

麤悪倔強者曰「性獷〔讀觥去聲〕」

小兒懶不聼命曰「生䭆〔音格〕」

戲謂語言誇誕者曰「譀〔音黑〕之誕兮」

頑童喜觸忤人者曰「𠍹𦤻〔音劄窒〕」

作事荒唐曰「鞅罔〔讀若野茫〕」

言行無拘束者曰「沒綑」

性躁動輒𤼵火者曰「毷氉〔讀若𢝌糙〕火性」

視不明者之行路曰「亂䚎〔讀窗去聲〕」又曰「黑䚎」

路過尊長呼喚與作揖並行故俗遂以作揖為「相喚」

快樂時手勢亂動曰「拎花鈸」

身軀亂跑帶跳曰「打虎跳」

儒雅曰「文㑳㑳」

盛怒曰「氣吽吽」

### 稱謂

【称父曰「爹〔读若低〕」或「爹爹」又曰「爸〔读若伯〕」亦曰「㸙〔读若加爺切〕」

母曰「阿媽」曰「阿㜆〔读若異〕」又曰「嬤〔音姆〕」曰「娘㜆〔音夷〕」

兄曰「哥〔读若該〕」】

呼姊曰「媎〔讀若者〕」

【祖父曰「爺爺」

祖母曰「孃孃〔读若仰平聲〕」

曾祖父母曰「太公」「太婆」

外父曰「老丈人」

生子女後則称「外公」

外母曰「老丈母」

生子女後則称「外婆」

壻曰「姊丈」】

【父之兄弟称「伯」「叔」

父之姊妹称「姑娘」

母之兄弟称「娘舅」其配偶称「娘妗」

母之姊妹称「娘姨」其配偶称「娘姨丈」

子之妻曰「媳〔读若新〕婦」

親戚之長輩曰「表伯」「表叔」其配偶曰「☐☐」「☐嬸」

☐☐☐☐☐☐☐☐☐☐...】

小兒曰「崽〔讀若些〕」

女曰娜「讀若嬾」

妾曰「姬〔音怡〕」

年輕女僕曰「娘㜎」

老者曰「老婢〔讀若扁〕」

店中主其事者曰「店倌」

店東曰「老板」亦曰「老闆」

經手銀錢者曰「擋手夥計」

【清同光间☐術盛行称拳師为「老本」僧人多善拳之故亦称之曰「老本」】

工匠曰「司務」【亦曰「老司」】

大衆曰「大綱」

彼人為「箇〔讀根入聲〕人」

彼等為「渠〔強該切〕輩〔讀若腿〕」

小孩曰「小萌〔讀猛平聲〕」

小童曰「小丱〔讀若彎〕」

老婦曰「老嫗〔音愛〕人」或為「老安人」

壯婦曰「老孺〔讀若述〕人」

【夫妻相呼曰「衍」

又夫謂妻曰「老衍」〔潮州竹枝詞高捲篷窻陈午宴爭看老衍貌如花〕

長工曰「長年」

稍長曰「長〔读上声〕年〔读去声〕」】

### 人事

供養父母曰「供〔讀若樁〕娘爸」

帶小兒眠曰「幼」

隠於闇處曰「幽」

抱小兒於懐曰「馱」

小兒啼極無聲曰「嗄唴喑〔讀若下涼聲〕」

哄小兒止哭每説「坳胡來〔俗讀作貓胡來〕」因石虎胡將麻秋暴戾好殺國人畏之故也

摩小兒胷腹祝其食物易於消化曰「莎莎〔讀若束〕捼捼〔讀若奴〕飽食消窩」

以財物鬥勝曰「甹」

輕生曰「甹命」又曰「判命」

集會輪值之頭家曰「囊家」

遇事切實負責曰「躭干繫〔讀若擔肩寄〕」

託人曰「詇」

託朋友集欵應急曰「大家倗倗〔音朋〕」

暫借曰「乞〔讀若撮〕」

暫時騰挪周轉曰「商騰〔音拖登切〕」

用物不經濟曰「狼戾〔讀若利〕」重言之曰「狼狼戾戾」

殘餘貨物曰「𡮻𡮿〔讀若闌山〕貨」

賺錢曰「儭〔讀若寸〕錢」

爭論價錢曰「鍛價錢」甚者有「鍛價錢如鍛生鐵」之語

物足曰「夠」

不事正業曰「外騖〔音務〕」或稱「大騖」

趕熱鬧曰「打黄六」亦曰「揶〔讀澤平聲〕黄六」因黄巢兄弟六人巢居苐六犯浙東時吾邑人遥為應援聲稱打黄六故也

虛浮不實曰「浮䨣䨣〔音粕〕」

謔言曰「謉〔音詭〕諢」

用力擲物曰「摜〔讀巨慣切〕」

捉迷藏曰「摸楊」相傳起於「唐明皇與楊貴妃互相捉戲之故事」亦曰「尋貌幽〔貌獸名善遁〕」

伸指賭酒曰「豁拳」

以手𢳄錢為戲曰「撚〔讀若勉〕幕〔讀若和〕陽」

睡曰「困」

恃勢凌人曰「謥〔音聰去聲〕」

壓廹人而奪其自由曰「薄牢定」

無賴之徒專以拳勇打人降服者曰「打降〔讀巨絳切〕」

距兩指擊人額上起暴腫者曰「打栗暴〔讀若辣僕〕」

婦人因喫醋生妬而病狂者曰「醋〔音措〕心」

顛狂如狂風者曰「癡風顛」

彼此爭執不相讓曰「牙」

厲聲叱人曰「詬〔讀若吼〕」

忿爭而罵人曰「誶〔低卹切〕」

插話曰「嫸〔讀若雜〕嘴」

爭訬不休曰「訬〔音抄〕訌〔讀草剛〕」

爭執不休曰「詽詽〔讀若巖〕聲」

同一言而數説不已曰「䛬詜〔讀若陶騷〕」又曰「䛬䛬詜詜」

喜言人悪曰「𠴸𠴸〔讀若波〕聲」

悪語毀辱人曰「講得悪詆詆〔低去聲〕」

罵人旁及祖宗母妻曰「誶得悪詈詈〔音荔〕」

貧困不遇曰「轗〔苦感切〕」

作事用錢轉動不灵曰「軻〔讀渠考切〕」

人性光滑而無家產者曰「光童」

呼乞丐曰「惰民〔讀若度貧〕」

作事被人横阻曰「横𠲱〔讀渠額切〕」

【行踪無定曰「水汆☐」】

事費曲折或小兒多病須費曲折始能養活者曰「盩厔〔音輈質〕」

作事被刁滑者牽掣曰「刁蹬」

家境艱難曰「𨐩〔讀檻平聲〕苦」

事不順利頗現不穩之象者曰「㪐〔音勒〕㩿〔讀渠克切〕」又曰「尲尬〔讀若監介〕」

營業折本曰「運氣𣩭〔音沒〕𣨀〔讀若爛〕」

賭博者愈賭愈輸曰「手氣𣩭𣨀」

事業失敗曰「倒楣〔讀若煤〕」【又曰「倒灶」】

不修行檢者曰「濫汚」故作事無狀曰「蹴濫汚」

作事渡難闗曰「過劍門」

貧者一無所有曰「辣闒精光」

餓者爭食曰「餓獠〔讀若牢〕」

責任難勝曰「擔戴〔讀若代〕不起」

猝遇可驚四肢抖動曰「心驚肉顫〔讀若斬〕」又曰「一顫顫」

恐懼曰「觳觫〔讀若嚇觸〕」又曰「觳觳觫觫」

事不易了曰「爬捹」

事多不遂曰「兜搭」

財物被人竊匿而去曰「𠩹〔讀若吼〕去了」

強盗曰「綠客〔讀若殼〕」

做事不大方曰「鬼㘝㘝〔音淰〕」亦曰「鬼鬼祟祟」

設辭欺人曰「紿〔讀旋去聲〕」

人之多陰謀者曰「殷七七」〔道人名〕

被人設計絆倒曰「樁絆」

伺望人之閒𨻶而中傷之曰「候〔讀若口〕」

設計誘人説出私事曰「䚵〔讀偷去聲〕」

誘人曰「詗〔讀烘上聲〕諞」

貨不真價不實曰「著傿〔音匽〕」

誘言曰「䛟〔音閃〕」如「䛟人賭博」

誘人為非曰「攛掇」

誘而害之曰「詗攉〔讀灵括切〕騙」又曰「誆〔狂去聲〕諞」

偵人過失而舉發之曰「捉訛〔讀若牙〕頭」

持他人錯處以為憑據曰「𢺞柄」

刁滑曰「調脾」

誑語曰「諕〔音花〕話」

作事詭秘曰「詭歹〔讀戴上聲〕」

頑笑打挭曰「打挭諢〔讀魂去聲〕」

奮鬭曰「大夯〔讀☐上聲〕」

搬貨落船曰「夯〔壑上聲〕貨」

騎墻两可曰「两騎𡕒」

與女子嬉笑曰「由」

男女相誘而嬉笑曰「風【〔去声〕】」

花言巧語説人心動曰「訹〔音戍〕」

微言誘動人意曰「輭誂〔音窕〕」

調戲婦女曰「嫽」

將男作女而姦淫之曰「㚻〔音飢〕姦」

走出曰「跳〔音迢〕」

潛逃曰「㔷〔讀若溜〕」

添多曰「添湊」

忽然見面曰「䰃〔讀彭去聲〕頭」

認識器物毫無錯誤者曰「認得釘筋」

私作暗號以示同道之人謂之「打揭示」如水菓揭一「根」二「東門」三「小西」四「水門」五「北門」六「道貫」七「度世」八「界頭」九「天飛」十「老到」如牛喝一「抝」二「填」三「納」四「蘇」五「捫」六「糟」七「線」八「多」九「灣」十「一措」十一「抝子」十二「瓜填」十三「瓜納」十四「蘇斗」十五「瓜撥」十六「糟斗」十七「瓜綫」十八「老斗」十九「豆定」二十「排字」三十「老車」四十「老錫」五十「老披」六十「虎視」七十「七線」八十「老多」九十「老灣」一百「一串」【如道士揭一「一吊」二「夾吊」三「川吊」四「方吊」五「吾吊」六「龍吊」七「黑吊」八「排吊」九「弯吊」十「撞吊」十一「撞一」十二「撞味」十三「撞川」十四至十九類推二十「夾撞」三十「川撞」四十至九十類推一百「一陌」一千「一☐」一萬「一反」多「鲁」少「朱」銭数「樑頭」飯「朝」点心「☐朝」猪肉「亥」猪頭「頂公」病人要死「庚」天「一大」地「土也」田「匡十」船「舟」烟「火因」】

平安無事曰「無〔讀沒平聲〕故〔讀告〕」

凡事罷休曰「黄〔義取恩赦時用黄榜〕」

流蕩無職業之民曰「流氓」

無理之極曰「下斫〔音作〕」

以醜易好曰「嬥〔或作掉〕包」

笑人自矜其氣概昂藏者曰「矍鑠〔讀若虢責〕」

自詡引用詞句實則未明精義者曰「嚄唶〔讀若陌責〕」

呼不正道之人為「旁生」

呼舉動野蠻者曰「犵狫〔讀若側老〕」

謂人不好者曰「孬〔讀若壊〕東西」

### 疾病死亡

猝然倒地口吐涎沫食頃乃蘇曰「𤼵羊猪癎〔讀若闌〕」

骨莭差忒曰「胅〔讀若必〕」

浮腫曰「䏨〔讀呼該切〕」

皮膚畧腫曰「痕〔讀火恨切〕」

哀傷過度倒地亂滾曰「躽〔讀若旦〕」

倉猝氣塞不省人事曰「𣨡〔音硬入聲〕」

冷濕侵脚一時不便動揺者曰「痺濕〔讀若庇綴〕」

感寒體戰曰「寒㾕〔讀若陣〕」

呼痛之聲曰「阿侑〔讀若扼郁〕」

微痛曰「痛痗痗〔讀每平聲〕」

疼痛不止曰「𤸴𤸴〔音索〕痛」

有物無聲曰「吐」

有聲無物曰「噦〔讀若鬱〕」

冲心欲吐曰「作嗀〔讀若悪〕」

病人行路两足無力曰「尢尢〔讀若觥又猛平聲〕動」

因病瘦弱曰「落𤵥〔音曹〕」

疲羸將死曰「蘭單〔讀若殘〕」

病久欲死之狀態曰「㿜𣧥𣧊〔讀若紐紐〕」

精神不振曰「㿜㗳㗳〔音榻〕」

被擊腫悪而無傷瘢曰「停疻〔音子〕血」

病人面青曰「面皮青㿮㿮〔音怏〕」

雖病而體質尚強曰「禁得𤼘𤼃〔讀若來龍〕」

年老多病曰「老癑〔音齈〕了」

手足折斷曰「蹩脚攦手」

小疣可用葯消散者謂之「瘊〔讀若域〕」

瘡癤作膿曰「㿎〔讀困〕膿」

呼癩頭曰「瘌黎頭」

下部坐板凳處生瘡曰「坐板𤵁〔讀若雌〕」

生痲瘋瘡者髮秃皮爛曰「痲瘋㽿【〔或作㾩〕】爛」

手足因寒而凍裂處曰「開皸〔音君〕」

凍瘃曰「凍胼〔讀若氷〕」

足跟生有繭形之厚皮曰「脚胝〔音支〕」

特起硬層曰「硬硏〔音繭〕」

被蚊蟲所叮皮肉墳起曰「起㿺〔音雹〕」

疿子曰「熱疿〔讀若煦〕」

召魂曰「號皋〔讀若街〕」故極懶之人一事不做曰「號皋不做」

埋曰「圬〔烏故切〕」

出䘮時安置遺容及香爐舁以前行之紙龕曰「香影亭」

## 第三節 物類之部

### 衣著

婦女蒙頭之巾曰「婫頭帕」

小兒涎衣曰「涎䙔〔讀若兜〕」

前清秀才所服下端著襴及裾之衫曰「襴衫」

婦女食時於衣外披以長幅之布曰「飯幱」

男子衣外所圍之裙曰「{⿰巾圍}裙」

小兒襁緥曰「緥裙」

小兒溲布曰「衲」

𦋐於小袴外之袴曰「襱袴」

軍人裹腿之布曰「腿𢅎〔讀堯去聲〕」

又曰「脚𢅎」

鞝鞋時用鑽導綫曰「鉥〔讀若鑄〕」

衣角欠濶帖布小許曰「裻〔音篤〕角」

衣襟外附以袋曰「義袋」

斬衰曰「生苧衫」

白布之孝服曰「白絰〔讀若質〕」

掛衣滿一竿曰「一笐〔音巷〕」

絡絲如環曰「繯〔讀呼畎切〕」如「肚𧝡繯」

衣之短而且窄者曰「𧜣窄〔讀若吊賛〕」

衣層粗掩未加帶索曰「𢅒〔音淡〕」

破砕零落之衣襟曰「破𢁘〔讀若衰〕」

婦女指著徧刻淺孔之銅環助針縫布者曰「抵𨬚〔音黹〕」

以絲繩繞紥器物曰「敽〔讀喬去聲〕」

持針線聫綴衣裳斷絶處曰「敹〔讀聊去聲〕一針」

用針著力縫刺曰「紩〔音的〕」

踈朗者曰「絎〔讀若杭〕」

密者曰「綻〔讀訂〕密針」

製衣時將布邉摺進少許逐漸縫之曰「鏒〔音超〕緶」

縫餙衣邉曰「純〔音盾〕緣」

加餙縧帶曰「緄〔音袞〕邉」

合縫曰「敆〔讀若接〕縫」

裁改長大衣服使其合度曰「戌削」

貼布於内縫補之曰「𧜕〔讀若體〕」

洗衣時以漿水潑之使硬曰「糨〔讀若漿〕衣裳」

絡絲時安置纅〔音緯〕管之鐵梗曰「筳〔音庭上聲〕」

緝苧成縷捲竹筒上抽去其筒曰「䶓」或作「縩」

收絲用之木製四角形小架曰「籆〔讀若育〕」

將紗「經條」急纒於軸上曰「紾〔讀緊平聲〕布」

用以扣布經之織具曰「布筘」

紡綫時繫綫之銅錘謂之「䍎〔音寸〕」

辦事無頭緒徒知吵鬧者謂之「亂頭繅紊絲〔讀若訬紛四〕」

繅絲時成結不可抽者曰「絓〔讀若卦〕頭」故市上交易給價留餘亦曰「絓頭」

亂絲曰「絲𥿼〔音荒上聲〕」

綢絹踈薄曰「紕〔音譬〕輕」

絲綿不勻曰「生纇節〔讀若累嘴〕」

布帛中組織寛緩處曰「生𦈃〔讀若朗〕路」

生塊者曰「結䌴〔讀若類〕塊」

### 食物

集各色菜料裹而食之之麥餅曰「集餅」或作「拭餅」

稍厚或加餡料塗油少許熟而食之曰「麥油䬯〔讀若兼〕」

交互為一大塊之𩞁餈曰「𩞁餈𪏳〔讀若渥〕」

春日【採青蒿嫩葉】和粉作餌曰「𩚹餣〔讀若青腌〕」亦曰「青餣」

以麥粉裹餡略束中部露餡上端者曰「稍麥〔讀若笑貌〕」

麥粉所做之蒸餅曰「麥餜頭」

麥粉和水切塊煮食曰「麧〔讀若護〕頭塊」

粉先𤼵酵後成糕者曰「焋〔音恙〕糕」

米浸水磨成之粉曰「澱〔讀若訂〕漿粉」

糕皮浸水起皺欲落曰「皵〔音鵲〕皮」

以粉少許和羹湯中曰「糝〔讀若牽〕粉」

汏米做糕曰「淅〔讀若索〕米」

稍凝之豆漿曰「豆腐泩」

炒雞鴨内臟曰「炒事件」〔古時猪羊等之頭蹄肝肺稱四件〕

會合魚蝦肉菜以作羹曰「雜膾〔讀若煥〕」

添葢加味之料作於食物上曰「籸〔讀莘去聲〕澆料」亦曰「放澆頭」

飯甑底用以裹蒸布之竹覆曰「飯箅〔音閉〕」

厨夫所用有孔之杓曰「漏杓〔讀鑿夭二聲〕」

筵席上所用盛鴨之盆曰「鴨㼷〔音遄〕」

形似僧鉢可煮食物者曰「沙盋〔音撥〕」

稍白而多斷紋之碗曰「圾砕〔讀若雞腮〕碗」

作麥食時用以展粉之軸曰「𣗃〔音戾〕軸」

滾水漬物曰「𣶐〔音泡〕」

煮肉使爛曰「烏」

以火乾物曰「焙〔倍去聲〕」

熟物和味曰「燘〔音晦〕」

拌油於笋微火嫩笋曰「油𤇯〔讀門去聲〕笋」

{⿰缶曾}上蒸物使之受熱曰「煆煆〔讀若苛〕熱」

熾火煏物使熱而乾之曰「熇〔俗誤作烤〕」

盛水鑊中蒸物籠上曰「熯〔音罕〕」

置肉湯内炊使畧熟曰「爨〔音川〕」

取蝦蟹漬鹽鹵中多加以酒曰「𪉨〔讀昌去聲〕」

將魚浸漬於鹽中藏之使久曰「醃」

火盛水沸溢出曰「𩱚〔讀若蒲〕」

納肉及菜於沸湯中而廹熟之曰「𩱲〔音閘〕」

以湯除毛曰「㷟〔音推〕」

鼻聞食物之香而食之曰「𦤘〔音用〕」

粥之厚者曰「饘〔音旃〕」

打炒米曰「打爆稃〔讀若泡哺〕」

食辛辣之物口裏曰「辣嚛嚛〔讀桄入聲〕」

劇烈刺舌曰「歰〔音率〕口」亦曰「霸口」

膏油久不可食曰「殖〔讀若剪〕口」

味辣曰「蔊〔音罕〕口」

酒味苦曰「酓〔讀若先〕口」

食物少鹹味曰「𪉦𪊇〔讀若却淡〕無味」

淡曰「淡飷飷〔讀若苴〕」

鹹曰「鹹鹺鹺〔讀若𣙁〕」亦曰「鹹𪉜𪉜〔讀若乩〕」

甜曰「甜薺薺」

酸曰「酸劉劉」

食物不消化臭氣自口出曰「餀〔讀渠凱切〕氣」

飲聲曰「嗗」

噎聲曰「打冷䬵〔愛黑切〕」

喫飽曰「飽𩟃𩟃〔讀若能〕」

喫厭曰「喫䬬〔讀若釀〕了」

飽不消化曰「膯〔讀登去聲〕」

物敗生白膜曰「打白醭〔音僕〕」亦曰「出白殕〔音撫〕」

無才受祿曰「餫飯」

汁滓相將之甜酒曰「酒醴〔讀若女〕」

持杯酒勸客一飲而盡曰「釂〔音醮〕杯」

以液體冲入他液體曰「酘〔音豆〕」

煮酒之鑞器曰「酒𣖻〔音海〕」【或作「酒𥁐〔音海〕」】

盛酒之缶曰「酒彫〔音刁〕」小者曰「罎」

【漉酒之具曰「酒篘〔读若出〕」

☐酒用具曰「酒☐」亦曰「酒☐」

引酒入壺之具曰「酒漏𠁁〔音豆〕」】

早稻曰「早秈讀〔山上聲〕」

形似小麥而粒細者曰「䅘〔讀若累〕麥」

稗為「穇〔讀若寢〕」

豆之浸漲炒鬆者為「𧯯豆」

五穀始生芽曰「䵜〔讀若努〕嘴」

穀之半實半空者曰「穀豏〔音喊平聲〕」

落在稻桶裏之稻稈頭曰「稻稈𪌿〔讀若牛〕頭」

捲稻稈一把入灶煮飯曰「稻稈䅝〔讀空去聲〕」

菜心曰「蕻〔音烘去聲〕」

鹽漬之菜曰「鹹虀〔音躋〕菜」

曬乾之鹹菜曰「菜𣇢〔音㿜〕」

菜頭切條用火或陽光乾之曰「菜頭𤑕〔讀勲上聲〕」

小蒜形似荸薺曰「䪤〔讀若圓〕蒜」

曬未甚乾畧帶柔韌者曰「𣇢荏荏〔音稔〕」

紅腝味美之柹曰「紅燈柹」

形似石蓮中虛膨肚者曰「膨㠮〔普蒙切〕」

菓實留在樹上曰「樣」

### 住居

屋一座曰「一埭〔讀若退〕」

一間屋構為前後段曰「前後摺」

天井曰「道地」

樓閣邉相連之小屋曰「簃〔讀若披〕」或作「披」

屋之兩端翹起處曰「屋𣓒〔讀參去聲〕頭」

屋背轉角處走水之槽謂之「杼〔讀若恕〕」

其瓦曰「杼瓦」

煙囱内之煤灰曰「火突〔讀若鐵〕墨煤」

連釘於簷口椽頭之長木片曰「椽㮰〔讀若弁平聲〕」

上下两扇之窗曰「䈳〔音踏〕窗」

門扇上之横木曰「門桄〔音觥去聲〕」

户上短木鑿孔以持户樞者曰「門欂〔音薄〕」

門樞曰「門臼椳〔讀若盌〕」

門下横木以限内外者曰「地閾〔讀若伏〕」

謂梯倚墻壁而登曰「隑〔巨代切〕梯」

繞屋之竹籬曰「{⿱竹窗}〔讀若槍〕籬」

小户人家曰「槏〔口減切〕户」

仰塗屋上以泥然後用瓦葢之曰「墍〔讀若鑄〕泥」

劈竹作簾厚塗以泥曰「𢪾〔音帳〕壁」

房屋無門窗墻壁之間隔者曰「直儱侗〔讀若籠統〕」

樑間積塵曰「塳壅」

矮屋行動不便曰「蜷〔音權〕局」

門壁有開裂處曰「開閕閕〔音牙去聲〕」

屋將斜時不穩之狀曰「𢈇𢈇〔音滲〕動」

欲傾時常作之聲曰「庘庘〔音鴨〕聲」

屋斜引之使直曰「牮〔音見〕屋」

### 錢幣

平而無文之錢背曰「幕〔讀若和〕」故𥷕〔讀若的〕錢之戲曰「𥷕三幕」

有文之面曰「陽」

商家之本錢曰「鈔〔讀若騷〕」故以錢展轉購物曰「轉鈔」

家財曰「家帑〔讀如當去聲〕」

藏錢宜慎故曰「錢財不可露陌〔讀若白古時百錢為陌〕」

### 用具

用竹栅作眠牀版者曰「眠牀笫」亦曰「眠牀簀」

牀前横木曰「眠牀杠」

矮小之桌曰「杌〔讀若納〕頭桌」

凳曰「杌頭凳」

砍肉之長凳曰「肉𤕷〔音窕〕凳」

藏物於器中曰「庋〔讀若置〕」

呼器葢曰「㔶〔讀若葢又又𠀕上聲〕」

灶内出炭之鍬曰「火杴〔虛嚴切〕」

炊灶中架柴之横木曰「火㯯〔讀渠降切〕」

庋鹽之缶曰「鹽䍇〔讀替坦二音〕」

呼平淺之缶為「缸䍇」

佛前油盅有細管以䜿燈芯者曰「油𦈬〔讀若炷〕」

列舉瓦缶類之名稱曰「瓽〔讀若湯大盆也〕瓶㼞〔音膨㼞即缸之粗悪者〕瓭〔音近短〕」〔瓭俗誤作{⿰叕瓦}或{⿰缶叕}〕

瓦器未經燒熟作慘黄色者曰「黄𦈴」

甖之大口者曰「㼫〔讀若護〕頭」

秤頭載物之器曰「鋺〔讀若遠〕」

洗飯具之短箒曰「筅帚」

以水拭滅塵汚曰「瀎〔音末〕」其布曰「瀎布」

拭桌之布曰「𢄺〔音勦〕桌布」

湅絲或布以去其汚之木段曰「湅椎」

建屋上桁時所用之榔槌因槌音近除故諱言之曰「榔興」

安息小兒之竹籃曰「䉩〔讀若幼〕籃」

穫稻之短鎌曰「銍〔音窒〕」

砍柴之刀曰「鍥〔音結〕刀」

鋤之柄孔曰「鋤頭銎〔讀若翁〕」

種麥用之長圓椎木桿曰「麥𣘠〔音件〕」

農人禦雨之長簟曰「篕箈〔音盍又持上聲〕」

箬笠曰「箬㡌簦〔讀若墩〕」

曬穀用篾織之圓竹器曰「𥮔〔音團〕箕」

曬穀時用以杷穀者曰「穀杈杷」

容二斗或二斗五升之量器曰「𨪐〔讀若彀〕」

持以平斛面穀米者曰「杚〔讀若夾〕」

謂浮收穀米之手段為「踢斛淋尖〔踢斛使實淋尖使滿〕」

擣穀之具曰「擣杵〔讀若齒〕」

大擣臼夾杵之两邉䜿石曰「夾杵〔讀若午〕」

舂去米皮曰「臿米」

芟草曰「芟〔讀若宣〕」

以草土塞田缺使水不外流曰「坉〔讀多損切〕田缺」

以此物撞彼物使出者曰「朾〔音橙去聲〕出」故其用具曰「朾子」

木匠劃木之竹片曰「墨䈜〔音寸〕」故相差無幾曰「墨勿得䈜爭」

插於箉〔音大上聲〕外之竹片曰「箉篸〔讀若參〕」

引篾補𥭢之具曰「篾銛〔讀忝去聲〕」

用石鏨〔才敢切〕開磨之紋路使深曰「鐫〔讀若端〕磨」

用鐵片錮器物两頭交合處曰「鉆〔讀若琴〕」如「鉆盌盞」

支物曰「𤭥〔徒念切〕」

小者曰「𩐅〔私洽切〕」

器物髹清生漆者曰「捎〔讀若糙〕漆」

釣魚鈎上端之逆鋩曰「倒鐖〔讀若蚩〕」

小網曰「𦌒〔音料〕網」

手挈之小網曰「挈䇼〔讀若引〕」

捕魚之小絲網曰「絲𦊓〔音灵〕」

用手散大之網曰「罱〔音覽〕網」

海塗中結廬撑網乘潮退捕魚者曰「泥簄〔音户〕」

誘魚之食物曰「魚餌〔讀若御〕」

魚笱曰「倒𥳗」謂賭博者先贏後輸曰「馬籠不做做倒𥳗」

魚繫於網眼曰「𦉹〔讀若責〕網」

取蝦用形似箕之竹器曰「蝦笓箕」

以網兜蝦蟣曰「㨟〔讀若推〕蝦蟣」

漁家所用之魚籃形淺柄長者曰「䈆〔讀大上聲〕筦〔音宛〕」

海塗中用脚牮行之小舟曰「艓〔讀若忝〕」

船邉曰「船舷〔音賢〕頭」

船尾曰「船後艄〔音稍〕」

船上接岸之板曰「艞〔讀若跳〕板」

艣臍曰「艣窡〔讀若注〕」

釘於船尾板上之小曲木用以繫繩者曰「艣䑫〔音傰〕」

繫長繩以挽舟曰「拉縴〔讀牽去聲〕」

船頭繫繩之木橛〔讀若㭾木段也〕曰「船𢍿〔讀若樁〕」

翻轉梢艣前進者曰「翻梢」故期望基業重興者亦有「翻梢」之語

將㠶斜向上風駛船曰「掉搶〔讀昌去聲〕」

船在水中輕輕揺動曰「漾船」

捞泥之小船曰「𦊔〔音儼〕泥船」

船中聫竹片如牀簀舖於船底者曰「簀笭〔讀若澤瀝〕」編竹木代舟曰「桴篺〔音浮牌〕」

### 樂器

鑼鼓鈸〔蒲撥切〕之「鈸」音近且淺遂誤呼為「且淺」

鈸之大者曰「大鐃〔讀呂交切〕」

小鑼曰「鐋〔讀他耕切〕鑼」

手執两片尺長連繫之木板以節歌聲者曰「韴〔讀若煞〕板」又曰「壓韴」

謂吹喇叭聲為「吡哩叭喇」

新春時唱蓮花者曰「躧〔音灑〕緝」〔相傳昔時跟蹤捕盗改扮為此今沿其名〕

先有他人為人説項而己從旁應和以賛其成曰「打邉鼓」

戲曲唱完一段曰「一齣」又作「一闋〔讀若撮〕」

奏樂小歇時打鼓邉之木作䵽〔讀若煞〕䵽聲曰「䵽」

樂止人散曰「𪔪〔音帖〕靜」

### 武器

用刀從上削下曰「刢〔音灵〕」如「刢柴」

用刀亂斫物體曰「刴〔多去聲〕」如「刴肉醬」

鑿物成深溝狀曰「𠜾〔讀若出〕」

用戒刀頭刴肉曰「釤〔讀若賛〕」

立平底之物於地上曰「鐓〔讀若頓〕地」

鋭底之物插䜿地中曰「鐏〔讀若順〕地」

刀刄不銛利曰「鈍鋒」

致刀口屈曲者曰「錈〔音捲〕口」

取水沃炭使滅火曰「淬〔讀若刺〕熓」

以水濡刀刄之火氣而使其鋒堅曰「焠〔讀若刺從火〕」

割物曰「𠚷〔音齒〕」故有「一刀𠚷落去」之語

### 木竹

砍枝入土使活曰「栞〔讀若欠〕」如「倒栞楊栁」

木之長者曰「長槮〔音騷〕」

地下之𣗳根曰「樁𣏄〔讀若坤〕」

木匠削下之𣗳皮曰「𣗳𣏕〔音肺〕」

𣗳木盛生之處曰「𣗳𣟀〔蓬去聲〕」

𣗳棦之跌起如瘤形者曰「棦科厄〔讀若簀跍跍〕」

延長之藤曰「蕈〔大上聲〕藤」

笪竹可製筕篖〔竹笪也〕故呼為「筕篖竹」

幹大而直曰「睔〔昆去聲〕身」

### 鳥獸

白鷺曰「白𪅃〔音縹〕」

水鳥似鴨而色青蒼者曰「鶄𪅂」

烏鴉之聲曰「老鴉啞〔矮去聲〕」

𪁕〔音沃〕鳥〔因沃沃作聲也〕徧體有斑点因謂人面斑点者曰「𪁕鳥斑」

鳥鎩羽為「鎩翮〔讀若甲〕」故打輸曰「輸鎩翮」

鳥之短尾者為「隹〔音朱〕」故秃筆曰「筆隹」

鴨行遲滯曰「鴨脚趽〔讀若綳〕」

呼鴨曰「鴨㖐㖐〔讀若閭〕」

不能遠飛聳翅上下曰「翪〔音糭〕」

𥂟旋而飛曰「拚〔讀若叛〕飛」

張鳥之機曰「弶〔巨亮切〕」

鳥獸身上耎毳之細毛曰「氄〔讀若絨〕毛」如「水鴨氄」

犢曰「㹙〔讀樁上聲〕子」

畜去勢曰「驐〔音敦〕」有「驐牛好叫弗叫嫁娜〔赧去聲〕好笑弗笑」之語

叱耕牛囬身曰「牛下來〔讀若賀牢〕」

驅牛之小竹枝曰「牛犂杪〔讀若少〕」

牛鼻上之繩環曰「牛鼻桊〔君去聲〕」

防牛觸人以一木横於角端曰「牛楅〔音逼〕棍」

牛角傷人曰「𧢻〔讀操去聲〕」

馬怒用脚向後踢曰「馬脚踶〔讀若談〕」

馬頭全部之具曰「馬龓頭」亦作「馬籠兜」

謂馬行驟㨗曰「䮢䮢〔音蝶〕𩣯𩣯〔音沓〕」

馬瘦曰「跌膘〔讀若標〕」

使犬曰「嗾」

呼犬曰「盧盧〔音屢〕」

犬食曰「狧狧〔讀若答〕聲」

犬不服牽時之叫號曰「𤢐𤝷〔讀若英杭〕」

負痛聲曰「𠹃〔音盎〕」

以舌取物比為「狗舓〔讀奇上聲〕」又謂過於親暱曰「呼頭舓面」

豕之小者曰「豵〔讀若冲生六月之豚也〕豬」

小野豬曰「䝍〔讀窘平聲〕豬」

蝮蛇逐人所𤼵之氣息曰「打豧〔音舖〕」

豬肥曰「棧〔阻限切〕得肨䐛䐛」

豬貪喫之聲曰「𩞤𩞤〔音敦〕聲」

吹豬時刺入豬脚之鉄條曰「豬𤯡〔生去聲〕」

豬腦膸曰「豬腦𦞤〔音四〕」

豬夾脊肉曰「夾胂肉」

脅肉曰「脟〔音勒〕」有「長脟」「短脟」之分

股骨連肉曰「蹄髁〔音科〕」

臀部曰「後䐁」或稱「臀豐」

小羊尚未出角者曰「羊羖〔音古〕頭」

呼雞曰「喌〔讀祖去聲〕」

頗有小本領者稱爲「三脚貓」〔嘉靖間南京神樂觀有三脚貓善捕鼠〕

貓倒地曲身翻轉曰「貓兒戾」故人跌到亦曰「戾倒」

大兔為「毚〔音讒〕兔」每為犬所獲故柔善之人屈服於暴徒下者比為「毚兔」

鼠不安於穴嘗作「窸窣〔讀若𢘻殺〕聲」

鼠叫聲曰「嗘嗘〔音雞〕聲」又曰「𭋲𭋲〔讀若即〕聲」

### 鱗介昆蟲

鯉曰「鯉鱣〔讀若周〕」

呼「鱖〔讀若桂〕魚」為「桂花魚」

魚浮水上就陽之魚曰「浮䱁〔讀若豪〕」

其小而色白者曰「鮒白」

䱂〔讀若挨〕之背脊上鬐能刺螫人者曰「牛刺䱂」

狀似小鯔椎首突目黑身之魚曰「鰞鰦〔讀若烏椎〕」

形同帶魚極小色白者曰「白鰷〔讀大平聲〕」

鰈〔音榻〕為比目魚以其形似舌呼為「鰈舌皮」又形似竹箬呼為「箬魚皮」

水母曰「藏〔讀若上〕魚」亦呼曰「鮓」

行似「䱕鮦」而體小頭特大者曰「頵〔君筠切〕頭魚」俗有「隔壁老痀賖去頵頭」之語

魚子曰「魚𦟜」

乾魚曰「薧〔讀考去聲〕」

鹽鰳魚曰「魚漤〔讀若嬾〕」又以物置汁液中吸收水分曰「漤」

魚不鮮者曰「蔫」

祭品謂魚曰「鮏〔音星〕氣」

謂代人受過曰「癩頭黿頂黑缸」〔因黿曾代豬婆龍受過也〕故諺云「豬婆龍為殃癩頭黿頂缸」之語

多足小蟲總名曰「蛷〔讀若鳩〕」

稻菜之害蟲曰「蝗〔横去聲〕蟲」

園中蔬菓焦枯不實呼為「𧌒〔讀若濩〕」

白色幼蟲能害園蔬菓實者曰「白蝤」

米粉中嘗生甲蟲為「米蛘」

青色飛蟲喜集燈光下者曰「蠁」

齧人飛蟲小於蚊者曰「蚊蜹〔讀若門意〕」

夏日傍晚結隊群飛「拉颯」堆上者曰「蠛蠓」俗亦謂人多曰「蠛蠓」

人多意雜吵鬧不休曰「蠀螬」重言之曰「蠀蠀螬螬」

蝸牛曰「虒蝓〔讀若田游〕螺」

毛有采色能螫人之蟲曰「毛蛓䖧〔音刺捺〕」

蝮〔讀若樸〕蛇曰「薶〔音厘〕頭蝮」

毒蛇總稱「蛇虺〔讀若鱟〕」

蟲類聚集成堆曰「坌〔讀文去聲〕」

蛇行曰「蜒」

蜂蠆螫傷作痛曰「焦䖧䖧〔奴曷切〕」

惡語傷人如蝎之螫人曰「蝎蝎螫螫〔讀若揭觸〕」

### 雜物及其他

㡌盌上綴有結絲如球形者曰「㡌盌纈〔讀若卒〕」

缾口之木楔曰「缾櫼〔音咨林切〕」又曰「缾楔〔讀若塞〕子」

補褙散布成張曰「褙絔〔音背百〕」

竹製之肩輿曰「箯轎」

小竹轎曰「小篼」

草鞋亦稱「草蹻〔音脚〕」

俗嘗與蒲鞋並稱有「蒲鞋草蹻」之語

帷帳等旁飾之長組曰「彯帶」

用麻絞成巨索以扛擡重物者曰「麻綯〔讀若談〕」

賣穀芽白糖者所揺之小鼓曰「撥浪鼓」

以籐絲繞篾器之邉曰「𥯖〔讀若步〕」

淺而哆口之竹器葢於籃上為「籃𥫵〔音替〕」

熔生鐵澆物使固曰「澆生鐵鈏」

器之上端曲柄两端系連於器者曰「鋬〔音若摜〕」如「茶壺鋬」「酒壺鋬」

比較長短曰「𣃾〔音厭〕長短」故先以一定長度之繩線作標準者曰「𣃾頭」

摩物曰「擦」

展物曰「㪗〔音透上聲〕」

煮食物時用火過猛致被焦枯曰「灼麩炭」

「釆〔辨本字〕」象獸爪分别形故自書罪狀加葢脚印謂之「寫伏釆」

棺一名「椑〔音闢〕」故賭博得死牌曰「捉椑」

敗瓦曰「瓦瓪〔讀办平聲〕」

謂牝瓦仰向上曰「仰瓪瓪」

字迹糢糊之碑版曰「漶〔讀若患〕版」

箕口因坏而濶口曰「哆〔讀若豸〕口」

器物被摩擦損坏曰「勩〔音曳〕」

竹木銅鐵之環自破裂者曰「𤗛〔音練〕」

生瘡者疤落有痕曰「疤涴〔烏卧切〕」

器物積垢洗刷不淨謂之「黬〔音喦〕」

瓦器破而不殊之聲曰「㽄〔音西〕破裂響」

魚肉將腐有汗水如珠𤼵出曰「漬〔讀若索〕汗」

米受潮濕𤼵紅曰「䉺〔讀紅去聲〕」

燒壊曰「㷮〔音糟〕」故作事敗壊曰「㷮糕」

食物受濕生臭曰「䭂〔音邑〕」

䭂而生醭有臭氣曰「䭂醭氣」

食物將腐爛所𤼵臭氣曰「䐥」又曰「䐥膿臭」

物將敗時色不鮮明曰「黲〔音慘〕色」

物受潮濕黄黑斑駁曰「花鯬斑踳〔音蠢〕」

泥鰌身上之濡滑曰「滑漦〔讀殘上聲〕」

口中之白汁曰「白沫〔讀若乏〕滷」

## 第四節 襍語之部

### 聲

歎聲曰「啞〔音亞讀厄平聲〕」

驚聲曰「咦」

隱身門後忽作驚人之聲曰「閄〔讀若和上聲〕」

響聲曰「砉〔虎伯切〕」

指物曰「那〔讀若儺〕」

忘而忽憶曰「阿㖿」

願詞曰「耐〔讀若寗〕可」

扛重舒氣聲曰「邪許〔讀若哀蝦〕」故於人聲嘈雜謂之「邪許呐喊」

砲聲曰「䃔䃧〔音㗢隆〕」

巨浪撞石聲曰「𥖬𥕽〔音凴彭〕」

揺船艣聲曰「𠮳〔音膺〕𠮴〔烏庚切〕喔」

飲茶急咽聲曰「瀄汨〔音櫛骨〕」

物藏器中摝〔老入聲〕之有曰「轣〔郎狄切〕轆響」又曰「轣轣轆轆」

嗤笑聲曰「𣢑𣢑〔讀若雞〕聲」

歎美人物嘗以舌抵上顎作「唶唶〔音窄〕聲」

用力挑重擔者曰「挑擔㔠㔠〔何葛切〕聲」

碎石磒聲曰「䂹䂹〔索去聲〕聲」

損破之聲通謂之「歷㼲〔音勒〕」亦曰「歷歷㼲㼲」

人家興盛曰「薨薨聲」

㗬舌者話音不明曰「𧬩𧬩〔音雜〕聲」

笑聲曰「唏唏㰤㰤〔音訶〕」又曰「唏唏哈哈」

### 色

紫黑色曰「紫紺〔讀若豬肝〕色」

色深綠若麥葉曰「麥綠色」

白色之無神采者曰「白玼玼〔音泚〕」

白光浮動不定曰「白㿩㿩」

黃色曰「黄𪎻𪎻〔讀若沉〕」

汚黑曰「黑䵣䵣〔讀若塔〕」

微青黑色曰「黑黝黝〔讀若紐〕」

黑暗不明曰「黑黭黭〔讀若儼〕」

室中深黑曰「黑𪒒𪒒〔讀若洞〕」又曰「𪒂〔音墨〕𪒒四黑」

鮮明曰「翠」又曰「葱翠」

絲光鮮亮曰「亮纅纅〔音鑠〕」

物有精光能𤼵亮者曰「亮晶晶〔讀若增〕」

清潔光滑曰「光瀏瀏〔讀若溜〕」

曬物於日光之下色變白而乾曰「𤾥〔音鬆〕昤昲〔音費上聲〕燥」

### 香

香氣大者曰「馧馞〔讀若歕鼻〕頭香」亦曰「香𩡕𩡕〔讀若烹〕」

微香曰「香噴噴」

### 多少

「埃𡑷〔讀若孩葢〕」塵集也故謂物多曰「埃𡑷」亦曰「摩訶」

盛物上滿於器曰「饛〔朴紅切〕」

狀似饅頭者曰「饅頭饛」

器具藏物盈滿者曰「滿弸〔蒲萌切〕鼓」

水滿為「瀰〔武移切〕」

謂物滿器曰「瀰瀰滿」

數目細小曰「屑〔先結切〕數」

稻稈一束曰「一挈〔音揖〕」

少之至曰「一尐尐〔讀若滴〕」

殘餘淺少曰「一戔戔〔讀眼平聲〕」

數量稍小曰「小彌彌〔音迷〕」

物有餘剩曰「贅」

### 快慢

勢甚迅速作失驚語曰「驟〔除斗切〕」

蛇行甚快曰「猝〔讀若雪〕」故謂時間快過曰「一猝」

遇事不勤奮進行曰「𢞠慢」

舟車載重行遲曰「慢啍啍〔讀若吞〕」

馬乏力慢行曰「䮴〔音鄧〕」故人乏力慢行亦曰「慢䮴䮴」

逐漸曰「逐旋〔讀若傳〕爾」

遲延誤事曰「擔閣」或誤作「躭擱」

潦草塞責曰「搪塞」

### 硬輭輕圓

物之堅硬者曰「硬𡇠𡇠〔音責〕」亦曰「硬綳綳」

實曰「實辟辟」

輭者曰「輭鞣鞣〔讀紐平聲〕」

隨身輕便行李曰「輕齎」

車轂齊等為輥故物之圓甚者曰「輥圓」故人奘者體圓曰「輥奘」

小兒體圓如瓜曰「輥瓜」

物之圜渾者曰「昆侖圜〔讀若骨碌圓〕」

寛曰「寛定宕」

拋物曰「祋〔丁外切〕」

### 繁瑣

搜集典故相詰難曰「搬駁〔音盤博〕」

不曉事使人怕煩曰「褦襶〔音耐戴〕」

重笨曰「磊〔音累平聲〕䇏〔音堆〕」

平田之石輥曰「磟〔音六〕碡〔渠各切〕」故謂重笨難以轉動亦曰「磟碡」

### 温濕

煮水熱度不高曰「温暾〔讀若嫩〕湯」

湯沸外溢曰「涾涾涫〔讀若沓沓滾〕」

物之濕者曰「濕〔讀若索〕苔苔」故謂滑澾墮地曰「濕〔讀柴入聲又讀若涉〕倒」

地潮濕曰「濫溚溚」

行於積水處之響聲曰「町疃〔讀若錠又屯上聲〕」

行於水土相和之地其聲曰「潪潪〔讀若姐〕沮沮【〔讀詐平声〕】」

### 雜類

整葺曰「修娖」

剒獸皮四周而張大之曰「𩏠〔雌孟切〕皮」

挑燈曰「掭〔他念切〕」

懸物曰「𦄋」或「𠄏」亦作「䄪〔均音吊〕」

纒物體一周曰「繚一匝」

纒繞幾匝曰「𦁆幾𦁆」

繫物曰「綰」

用力掇物曰「𠡒〔堆上聲〕」

把瑣碎賬款黏在一起算結曰「黏𪐖來算清」

堅柔不斷者曰「韌韖韖〔讀若久〕」

帶黏性者曰「黏〔讀若侫〕𪐏𪐏〔音摘〕」

膠著難去曰「䵒〔讀擬去聲〕」

俗謂物體两頭翻起者曰「两頭弨〔讀超去聲〕」

垂下者曰「𢑆〔讀摜平聲〕」

端寛中狹者曰「纋〔讀若腰〕」

高下不平曰「𠿕〔音竅〕𥒳〔渠浪切〕」

竹木器斜斷刺出曰「斜戧〔音創〕」

物衺向外曰「𢼆〔讀若悲〕出」

傾斜曰「敧〔讀若遷〕」故謂傾敧曰「單偏敧」

物體歪斜失去楞角者曰「歪不楞的〔讀若登〕」

去汁留滓曰「潷〔音筆〕」

用手榨物出汁曰「䍤〔讀若擠〕」

頭尖而銛利者曰「尖頭鈹利」

物體頭鈍如椎形者曰「椎頭雹」亦曰「椎雹雹」

答人作事難成或遲緩曰「未〔音味〕」

粵謳以是為「係〔讀孩上聲〕」吾邑聞人言以為是者亦曰「係」

問何人曰「甚〔讀若減〕人」

問如何曰「怎兒地〔讀若體〕」

怎樣做曰「怎兒馨」

表示頓悟之意曰「陡覺〔讀若頭抲〕」亦曰「陡計」

幾乎跌倒曰「且〔讀若淺〕慢跌倒」〔且為未定之辭〕

猜疑之事後來覺悟其如是者曰「怪道〔讀若拐大〕」

見婦女容貌美麗一開口輒賛美之曰「婀娜〔音阿那〕真好看」

不知不覺中見人暴富貴開口作驚羨之聲曰「夥頤〔讀若呼唷〕」

### 助語

語餘聲為「那〔讀若鞋〕」

有何事意為「那〔讀若娜〕」

指定一樁事曰「那〔讀若解〕樁事」

語助辭「忌〔讀若既〕」如魚口噏動曰「噞忌噞忌」牛行遲緩曰「踱忌踱忌」

「蠻〔讀若挽平聲〕」為過甚之形容辭 如横曰「蠻横」醜曰「蠻醜」好曰「蠻好」

「爾」為慢性之語助辭 如言「慢慢爾」「輕輕爾」

### 複叠語

「恰〔讀揩平聲〕」為適當之辭故謂適當天明曰「恰恰亮」水適當岸平處曰「水恰恰平岸」

凡接連而來者曰「陣陣〔讀若寨又茄去聲〕」如「雨落一陣陣」「肚痛一陣陣」

謂衫袖寛大曰「奲奲〔讀若洒〕動」

謂桞絲垂下曰「挂奲奲」

「癐癐〔讀回上聲〕」為喊聲

勸人處事不必太分明曰「模模〔讀買平聲〕糊糊〔讀若呼〕」

連綿不絶之雨聲曰「滴瀝搭拉」

鼠在破𥿄堆中搜取食物聲曰「悉力颯〔讀若殺〕喇」

又風雨交作聲曰「淅瀝颯拉」

煩言聲曰「必律不〔讀若白〕剌」

説話不清楚曰「伊哩烏盧」又曰「咭咧呱㖠」

訟言不已曰「嘰哩咕嚕」

多言曰「啐𠷈轂轆〔讀若歇你剨拉〕」

人多語雜曰「唏哩嘩喇」

謂人言不當曰「是何〔合讀若曹〕等〔讀若得〕語」

勿用心急曰「勿用〔合讀若諷〕急」

食物勿好喫曰「勿好〔合讀若覆〕喫」

話勿好聼曰「覆聼」

勸人弗要涉訟曰「弗要〔合讀若少〕打官司」

勸人弗要多言曰「少講多話」

某處勿曾到曰「勿曾〔合讀若逢〕到」

某人勿曾見曰「逢見」

人訴寃枉幸遇清官得伸曰「弗然〔合讀若淺〕輸了」

某事弗會做曰「弗會〔合讀若泛〕做」

某種食物勿會喫曰「泛喫」
